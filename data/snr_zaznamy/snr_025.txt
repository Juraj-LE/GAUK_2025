SNR 1990-1992, 25. schůze, část 1/4 (11. 5. 1992)
Přejít na hlavní navigaci
Přejít na navigaci sekce
Nacházíte se:
Digitální knihovna
›
SNR 1990-1992
›
Stenoprotokoly
›
25. schůze
›
Pondělí 11. května 1992
Neprošlo opravou po digitalizaci !
Pondělí 11. května 1992
Dolů
Další
SLOVENSKÁ  NÁRODNÁ RADA
11. mája 1992
STENOGRAFICKÁ SPRAVA
O 25. SCHÔDZI
SLOVENSKEJ NÁRODNEJ RADY
IX. volebné obdobie
Stenografická       správa
o  25. schôdzi Slovenskej národnej  rady
konanej  11. mája 1992
Program  schôdze:
1.  Vystúpenie predsedu Slovenskej národnej  rady Františka
Miklošku na záver dvojročného volebného obdobia
2.  Vystúpenie zástupcov politických klubov
3.  Vystúpenie doyena poslancov poslankyne Hany Zelinovej
4.  Záverečné slovo predsedu Slovenskej národnej rady Františka Miklošku
Stenografická  správa
o 25. schôdzi Slovenskej národnej rady
konanej 11. mája 1992
Predseda SNR F. Mikloško;
Vážené poslankyne,
vážení poslanci,
otváram 25. schôdzu Slovenskej národnej rady. Prosím,
prezentujme sa.
Konštatujem, že je prítomných 76 poslancov, takže Slovenská národná rada je schopná uznášať sa.
Dnes o 11. 00 hodine sa zišlo politické grémium Slovenskej národnej rady. Predložilo predsedníctvu a predsedníctvo
predkladá vám nasledovný program 25. schôdze Slovenskej národnej rady:
Po prvé - Vystúpenie predsedu Slovenskej národnej rady
Františka Miklošku na záver dvojročného volebného obdobia.
Po druhé - Vystúpenie zástupcov poslaneckých klubov
v poradí ako to máte uvedené v návrhu programu. Poradie bolo
určené podlá vylosovaných čísiel politických strán v nasledujúcich voľbách.
Po tretie - Vystúpenie doyena poslancov pani poslankyne
Hany Zelinovej.
Po štvrté - Záverečné slovo predsedu Slovenskej národnej rady Františka Miklošku.
l
Po piate - Štátna hymna Slovenskej republiky.
Dávam hlasovať o takomto návrhu programu.
Prosím, prezentujme sa.
/Prezentovalo sa 93 poslancov. /
Kto je za takto navrhnutý program?
/Za návrh hlasovalo 86 poslancov. /
Kto je proti?
/Proti návrhu hlasovalo 5 poslancov. /
Kto sa zdržal hlasovania?
/Hlasovania sa zdržali 2 poslanci. /
Konštatujem, že sme schválili program dnešnej schôdze.
Ospravedlňujem predsedu vlády pána Čarnogurského a podpredsedu vlády pána Vavru, ktorí sú v Prahe na stretnutí
s podpredsedom vlády Ruskej republiky.
Vážené poslankyne, vážení poslanci, dovoľte, aby som
predniesol svoj záverečný prejav.
Vážená Slovenská národná rada,
vážená vláda Slovenskej republiky,
vojna všetkých proti všetkým - tak charakterizoval spoločnosť Thomas Hobbes, alebo jeho "Homo homini lupus" bolo
odrazom chaosu doby, v ktorej žil. Východisko z takto chápaného sveta a hľadanie jeho zmyslu vyvrcholilo v racionálnom
ideáli právneho štátu a v jeho postupnom napĺňaní v súlade
s Kantovým kategorickým imperatívom "Konaj len podľa takej
maximy, od ktorej môžeš zároveň chcieť, aby sa stala obecným
zákonom".
Jedným z predpokladov naplnenia ideálu právneho štátu
je zvrchovanosť zákona. Zákonodarný proces, prestavba práv-
neho poriadku, k čomu sme pristúpili po voľbách v roku
1990, ktoré smelo môžeme nazvať spoločenskou zmluvou, nemá
azda vo svete obdobu. Parlament sa ocitol v postavení, kedy
ideály a predstavy prostredníctvom zákona menili skutočnosť
a zároveň skutočnosť menila ideály a predstavy o práve. Aký
bol výsledok, zhodnotí história z poznatkov jeho každodenného uplatňovania.
Rozpornosť zákonodarného procesu môžeme teda považovať
za prirodzenosť súčasnej doby. Môžeme akceptovať nielen Kantovo odporúčanie, že nič nemôže byť dokázané bez ľudských
ideálov mravnosti s hviezdnym nebom nad nami, ale i Nietzscheho, že len nebo je tým miestom, kde úplne naplníme svoje
projekty. V istom zmysle však môžeme byť už dnes spokojní
vzhľadom na to, že tento proces sa stal výsledkom záujmov
a predovšetkým prejavom slobody ľudí. Ak je takýto postup
ústavný a v súlade s právom, v rámci pravidiel právneho poriadku, treba ho hodnotiť pozitívne.
Nielen proces, ale aj výsledky našej zákonodarnej činnosti boli sčasti rozporné. Celkom konkrétne sa prejavovali
aj v novelizácii zákonov, ktoré len pred nedávnom nadobudli
platnosť a účinnosť. Novelizácie boli však, nazdávam sa,
vcelku opodstatnené a sprostredkované skúsenosťou z ich aplikácie v rámci výkonnej moci. Opäť možno povedať, že v rámci náročných úloh, ktoré sme v legislatíve museli riešiť, je
to celkom prirodzené. V čom niekto vidí skúsenosť, iný vidí
celkom jasne chybu. Kto je kto, a kedy sa úloha obráti,
v tom spočíva triumf a tragika dnešnej doby.
Slovenský parlament - Slovenská národná rada - je najmä
podlá ústavy, a samozrejme, i podlá svojho zákona o rokovacom poriadku jediným zákonodarným zborom v Slovenskej republike. Zároveň sa však podieľal aj na federálnom zákonodarstve. Tým všetkým je zvýraznená úloha Slovenskej národnej
rady ako jedného vrcholu štátnej moci - moci zákonodarnej
- popri výkonnej a súdnej moci. Z jej postavenia vyplývajú
aj jej úlohy. Medzi tie prvoradé patrí ústavodarná a zákonodarná činnosť. Slovenská národná rada napĺňa túto úlohu
najmä uznášaním sa o ústavných a iných zákonoch a zákonných
opatreniach Predsedníctva Slovenskej národnej rady v období,
keď parlament nezasadá. Je bez diskusie, že v tomto volebnom
období bola práve táto činnosť, okrem jej nezastupiteľnosti,
ťažisková.
Nemenej podstatnou úlohou z hľadiska vplyvu je a mala
by byť účasť na už spomenutom zákonodarnom procese federácie. Túto časť práce považovala Slovenská národná rada vždy
za mimoriadne dôležitú. Vzhľadom na všetky známe problémy
spojené s uvedenou činnosťou možno len ľutovať, že procedúra
participácie národných rád republík na zákonodarnom procese
federácie nie je dosial ústavnoprávne upravená.
Právnu úpravu obsahuje rokovací poriadok Federálneho
zhromaždenia i rokovací poriadok Slovenskej národnej rady,
ktorých ustanovenia, žiaľ, sa veľmi často najmä z hľadiska
lehôt nedodržiavali, čo sťažovalo možnosť zodpovedne a kvalifikovane sa k federálnym legislatívnym návrhom vyjadriť
a spôsobovalo to určité stresy vo výboroch, najmä v ústavnoprávnom. Chýbala tiež spätná väzba, t. j. informovanie zo
strany Federálneho zhromaždenia, ako sa uplatnili a zohľadnili pripomienky orgánov Slovenskej národnej rady. Na tieto
skutočnosti sme viackrát, či už v Predsedníctve Slovenskej
národnej rady, i ja osobne, v listoch upozorňovali.
Keď si uvedomíme, že Slovenská národná rada sa uzniesla
počas svojho IX. volebného obdobia na 147 ústavných zákonoch, zákonoch, resp. zákonných opatreniach Predsedníctva
Slovenskej národnej rady a vyjadrila sa k 280 návrhom zákonov, zásad zákonov a medzinárodným zmluvám, uvedomíme si,
pod akým časovým, obsahovým a osobným náporom pracovala.
Z tohoto aspektu bolo azda aj postavenie národných rád zlo-
žitejšie. Aký je pomer práce, ktorú venovali poslanci Slovenskej národnej rady plneniu legislatívnych úloh k ostatným
úlohám, vyplývajúcim im z ústavy a zákonov, je presne asi
tažko vyčísliť. Tendencia je však v podstate zrejmá.
Vážená Slovenská národná rada,
ako som už spomenul, náš parlament od svojej 2.
schôdze, ktorej rokovanie sa začalo 29. júna 1990, po 24.
schôdzu, ktorej rokovanie sme minulý týždeň ukončili, prijal
147 právnych noriem so silou zákona, pripadne ústavného zákona. Dovolím si ich začleniť do niekoľkých oblasti.
Po prvé - ekonomická oblasť. V prvom rade by som sa
chcel zmieniť o zákonoch Slovenskej národnej rady, ktorými
bola podmienená transformácia nášho hospodárstva, vyplývajúca z ústavného zrovnoprávnenia všetkých foriem vlastníctva
a z následne uskutočňovanej privatizácie v prospech vzniku
trhových vzťahov v ekonomike. Boli to predovšetkým dva zákony dôležité pre realizáciu tzv. malej a veľkej privatizácie
- zákon č. 474/1990 Zb. o pôsobnosti orgánov Slovenskej republiky vo veciach prevodov vlastníctva štátu k niektorým
veciam na iné právnické alebo fyzické osoby a zákon č.
253/1991 Zb. o pôsobnosti orgánov Slovenskej republiky vo
veciach prevodov majetku štátu na iné osoby a o Fonde národného majetku Slovenskej republiky.
Samozrejme, na to, aby vôbec bolo možné zabezpečiť fungovanie novej výkonnej moci, a to nielen v oblasti transformácie ekonomiky, prijala Slovenská národná rada zákon č.
347/1990 Zb. o organizácii ministerstiev a ostatných ústredných orgánov štátnej správy Slovenskej republiky.
V oblasti daňového zákonodarstva Slovenská národná rada
konštituovala sústavu daňových orgánov a vo svojej kompetencii prijala zákon o dani z dedičstva, darovania a z prevodu
a prechodu nehnuteľností, ďalej zákon o dani z nehnuteľností
a zákon o cestnej dani. Zákon Slovenskej národnej rady o poisťovníctve umožňuje rozvoj v tejto oblasti.
S procesom privatizácie a transformácie úzko súvisí aj
tzv. reštitúcia, náprava aspoň niektorých majetkových krívd
spôsobených v minulom období. Okrem hľadiska morálneho je
s reštitúciou spojený aj rozvoj súkromného hospodárstva.
Slovenská národná rada prijala preto zákon o zmiernení niektorých majetkových a iných krívd a o pôsobnosti orgánov
štátnej správy Slovenskej republiky v oblasti mimosúdnych
rehabilitácií.
Na reštitúciu vlastníckych vzťahov k pôde a inému poľnohospodárskemu majetku upravenú zákonom Federálneho zhromaždenia nadväzuje prijatie mimoriadne dôležitej právnej
úpravy o pozemkových úpravách, usporiadaní pozemkového
vlastníctva, pozemkových úradoch, pozemkovom fonde a o pozemkových spoločenstvách, ktorá položila základ pre vysporiadanie zložitých a problematických vlastníckych vzťahov
k pôde na Slovensku. V zákonnej úprave v tejto oblasti pokračovala Slovenská národná rada uznesením sa o zákone o katastri nehnuteľností v Slovenskej republike a o zákone
o úprave niektorých vlastníckych vzťahov k nehnuteľnostiam.
Druhá oblasť, o ktorej by som sa chcel zmieniť, je
štátna verejná správa a samospráva. Druhou veľkou oblasťou
zákonov, o ktorých by som chcel hovoriť, je právna úprava
štátnej a verejnej správy a vznik samosprávnych orgánov
miest a obcí.
Základnými kameňmi v procese legislatívnej realizácie
reformy miestnej správy, ktorej výsledkom bol zánik národných výborov a vznik samosprávnych orgánov miest a obcí, bol
zákon Slovenskej národnej rady o obecnom zriadení a o voľbách do orgánov samosprávy obcí. Osobitne bolo pritom upra-
vené postavenie hlavného mesta Slovenskej republiky Bratislavy a mesta Košice. Bol to prvý krok k fungujúcej samospráve. Nasledovali ďalšie. Slovenská národná rada prijala zákon
o prechode zakladateľskej alebo zriaďovateľskej funkcie národných výborov na obce, ústredné orgány štátnej správy
a orgány miestnej štátnej správy. V tejto oblasti, v ktorej
sme však orgánom samosprávy ostali dlžní, prijala Slovenská
národná rada zákon o majetku obcí. Volebné obdobie orgánov
samosprávy obcí bolo upravené osobitným zákonom.
Popri samosprávnych orgánoch bolo nevyhnutné konštituovať organizáciu miestnej štátnej správy ako nástupnícku národných výborov v oblasti štátnej správy. Štátnu správu dovtedy vykonávanú národnými výbormi po ich zrušení prevzali
okresné a obvodné úrady, ale i nové osobitné štátne orgány
a v ustanovenom rozsahu aj obce. Túto reformu zabezpečilo
prijatie zákona Slovenskej národnej rady o organizácii
miestnej štátnej správy.
Popri všeobecnej miestnej štátnej správe vznikli viaceré špecializované orgány. Osobitnými zákonmi boli konštituované úrady práce, správy v školstve, správy sociálneho zabezpečenia, správy pre životné prostredie a niektoré ďalšie.
K ich vzniku a organizácii bolo vyslovených mnoho výhrad.
Ukazuje sa, že tieto výhrady majú racionálny základ. Preto
aj vláda Slovenskej republiky zriadila komisiu na posúdenie
činnosti miestnej samosprávy a štátnej správy. Posúdenie
tejto tak dôležitej oblasti problémov však ostáva už len
nasledujúcemu parlamentu. Podobnej revízii bude zrejme podrobený aj doterajší zákon Slovenskej národnej rady o územnom
a správnom členení Slovenska.
Po tretie - je to duchovná a kultúrna oblasť. Do ďalšej
veľkej skupiny zákonov, ktoré Slovenská národná rada prijala
v tomto volebnom období, by sme mohli zaradiť zákony týkajúce sa duchovnej a kultúrnej oblasti života.
Vôbec prvou zákonnou normou, ktorou sa Slovenská národná rada po voľbách zaoberala, bolo schválenie zákonného
opatrenia Predsedníctva Slovenskej národnej rady o usporiadaní majetkových vzťahov medzi gréckokatolíckou a pravoslávnou cirkvou. Úpravu vzťahov medzi štátom a cirkvami, vychádzajúcich zo slobody náboženskej viery a ustanovenej zákonom
Federálneho zhromaždenia, upravil zákon Slovenskej národnej
rady o registrácii cirkví a náboženských spoločností.
V oblasti kultúry sa Slovenská národná rada zaoberala
zákonnou úpravou veľkého okruhu vzťahov. Liberalizáciu
a voľnosť pri vydávaní písaného slova potvrdil zákon o povinných výtlačkoch neperiodických publikácií. V centre pozornosti sa ocitli aj ďalšie masmédiá a Slovenská národná
rada prijala významné konštitutívne zákony o Slovenskej televízii a o Slovenskom rozhlase, ktoré boli právne sformované ako verejnoprávne inštitúcie. V rámci svojej kompetencie
prijal parlament aj zákon o Česko-slovenskej tlačovej kancelárii Slovenskej republiky.
Podstatou a zmyslom právnej úpravy a zriadenia fondu
kultúry ako štátneho fondu ustanoveného zákonom bolo napomôcť nie príliš optimistickej situácii vo financovaní kultúry. Novelizáciou zákona získal fond názov Štátny fond kultúry Pro Slovakia.
Premeny v školstve odštartované prijatím novely školského zákona Federálnym zhromaždením charakterizovalo schválenie zákona Slovenskej národnej rady o štátnej správe
v školstve a školskej samospráve.
Reformu vysokoškolského vzdelávania sprevádzala zákonná
úprava a konštituovanie našich vysokých škôl na školy univerzitného typu. Niektoré školy prijali celkom nový názov.
Slovenská národná rada schválila v tejto sfére napríklad zá-
kony o zmene názvu Vysokej školy technickej v Bratislave
a Vysokej školy technickej v Košiciach, Vysokej školy lesnickej a drevárskej vo Zvolene, Vysokej školy veterinárskej
v Košiciach, Vysokej školy ekonomickej v Bratislave a zákony
o zriadení Univerzity Mateja Bela v Banskej Bystrici, o zlúčení Pedagogickej fakulty v Nitre a Vysokej školy poľnohospodárskej v Nitre, z ktorých sa konštituovala Nitrianska
univerzita a zákon o zriadení Univerzity v Trnave.
Kultúrnymi a jazykovými potrebami slovenského národa sa
Slovenská národná rada zaoberala pri schvaľovaní zákona
o úradnom jazyku v Slovenskej republike a zákona o Matici
Slovenskej, pričom najmä ten prvý vyvolal búrlivú polemiku
a odozvu medzi politikmi a vo verejnosti.
Významnú úlohu venovala Slovenská národná rada konštituovaniu súdnictva ako skutočne nezávislej štátnej moci.
V procese jeho formovania bolo prijatých počas tohoto volebného obdobia niekoľko zákonov, ktoré boli potom zrušené
a právne vztahy v tejto oblasti komplexne upravil zákon
o sídlach a obvodoch súdov Slovenskej republiky a o štátnej
správe súdov. Súčasťou právnej úpravy justície sa stal aj
dlho očakávaný zákon o platových pomeroch sudcov a justičných čakateľov, ktorý by mal i po materiálnej stránke posilniť nezávislé postavenie nášho súdnictva. Slovenská národná
rada schválila aj novú právnu úpravu súdnych poplatkov.
Súčasťou reformy justície a jej istým zavŕšením v kompetencii Slovenskej národnej rady je konštituovanie celkom
nového postavenia notárov súvisiace so zmenami v občianskom
súdnom konaní. Zákon o notárskej činnosti a o notároch bol
schválený na našej poslednej pracovnej schôdzi.
Jedným z najdôležitejších krokov v konštituovaní súdnej
moci bolo schválenie ústavného zákona Slovenskej národnej
rady o ústavnom súde, zároveň s organizačným a procedurálnym
zákonom o organizácii Ústavného súdu Slovenskej republiky
a o konaní pred nim. Úlohou zvoliť skutočne nezávislých
a odborne kvalifikovaných sudcov sa bude musieť zaoberať
v období po parlamentných voľbách nový zákonodarný zbor.
Po štvrté sú to tzv. konštitutívne zákony. Do poslednej
oblasti by sa dali azda zaradiť zákony, ktorými Slovenská
národná rada konštituovala nové subjekty záujmových či profesijných skupín. Medzi takéto zákony, samozrejme, patria
i viaceré, ktoré som už spomenul. Teraz však mám na mysli
tie zákony, ktoré vyjadrujú a zabezpečujú pluralitne záujmy
našich občanov, prípadne právnických osôb, v ktorých sa
združujú. Slovenská národná rada na zabezpečenie týchto záujmov ustanovila zákonom viacero profesijných a záujmových
komôr, resp. umožnila viacerým profesiám slobodný výkon povolania. V priebehu celého volebného obdobia išlo o schválenie zákonov o komerčných právnikoch a o právnej pomoci nimi
poskytovanej, o obchodných a priemyselných komorách, o súkromných veterinárnych lekároch, o Slovenskej lekárskej komore, Slovenskej komore zubných lekárov a Slovenskej lekárnickej komore, o Slovenskej komore stredných zdravotníckych
pracovníkov a Slovenskej komore zubných technikov, o Slovenskej poľnohospodárskej a potravinárskej komore, o Slovenskej
komore vysokoškolsky vzdelaných zdravotníckych pracovníkov,
o audítoroch a o daňových poradcoch.
Vážená Slovenská národná rada,
samozrejme, nie je možné vymenovať dnes všetky zákony,
ktorými sme sa zaoberali, a nie je to ani účelom môjho vystúpenia. Zaoberali sme sa aj takými zákonmi, ktorými sa
upravil alebo konštituoval Policajný zbor Slovenskej republiky, obecná polícia, upravovali sa právne vztahy v kontrole
a inšpekcii. Prijímali sme právne normy súvisiace s ochranou
a tvorbou životného prostredia alebo týkajúce sa zdravia.
Slovenská národná rada schválila dôležitý zákon o priestupkoch, či miestnych alebo správnych poplatkoch a mnohé ďalšie.
Pri tejto príležitosti by som však chcel upozorniť aj
na vašu aktivitu vyplývajúcu z práva zákonodarnej iniciatívy. Celá štvrtina schválených zákonov Slovenskej národnej
rady bola predložená ako iniciatívne návrhy skupín poslancov, prípadne výborov.
Záverom tejto časti by som sa chcel zmieniť aj o ústavnom práve Slovenskej národnej rady, ktorým je zákonodarná
iniciatíva voči Federálnemu zhromaždeniu Českej a Slovenskej
Federatívnej Republiky.
Slovenská národná rada spolu s Českou národnou radou
takmer vo vzácnej zhode iniciovali prijatie ústavného zákona, ktorým sa vyhlasuje Listina o základných právach a slobodách. V rámci nového rozdelenia kompetencií predložila
Slovenská národná rada Federálnemu zhromaždeniu návrh ústavného zákona, ktorým sa mení a dopĺňa ústavný zákon č.
143/1968 Zb. o československej federácii a návrh zákona
o rozdelení pôsobnosti vo veciach tlače a iných informačných
prostriedkov medzi českou a Slovenskou Federatívnou Republikou, Českou republikou a Slovenskou republikou. Slovenská
národná rada navrhla Federálnemu zhromaždeniu aj novelizáciu
zákona o rodine a prijatie ústavného zákona o poštátnení majetku bývalého Slovenského zväzu žien.
V súvislosti s legislatívnou činnosťou Slovenskej národnej rady treba ešte spomenúť proces prijímania zmluvy
s Českou republikou a proces prijímania Ústavy Slovenskej
republiky. Na 23. schôdzi Slovenskej národnej rady som podal
správu k štátoprávnemu usporiadaniu, kde som sa obidvoch
problematík podrobne dotkol. Pre úplnosť spomeniem, že aj
keď sa nepodarilo ani jednu zo spomínaných úloh splniť, vý-
sledkom práce poslancov Slovenskej národnej rady sú v tejto
oblasti nasledovné dokumenty:
1.  Návrh Zmluvy o zásadách štátoprávneho usporiadania
spoločného štátu v tej forme, ako ju Predsedníctvo Slovenskej národnej rady 7. januára 1992 schválilo.
2.   Návrh zmluvy z rokovania komisií predsedníctiev
v Mílovách v dňoch 3. až 8. februára 1992 spolu s pripomienkami všetkých poslaneckých klubov Slovenskej národnej rady
k tomuto návrhu.
3.   Návrh Ústavy Slovenskej republiky v alternatívach
tak, ako ju predložila komisia poslancov Slovenskej národnej
rady na verejnú diskusiu.
K týmto dokumentom treba ešte pridať spracovanie a vyhodnotenie verejnej diskusie o Ústave Slovenskej republiky,
ktoré obnášalo 2 551 podaní.
Slovenská národná rada počas celého volebného obdobia
uplatňovala svoju kontrolnú činnosť voči vláde Slovenskej
republiky. V júni 1991 prerokovala správu o plnení a aktualizácii Programového vyhlásenia vlády Slovenskej republiky
z júla 1990. V prijatom uznesení orientovala vládu na uplatňovanie dôslednej koncepčnosti a programovosti pri riešení
rozhodujúcich celospoločenských problémov, pružné reagovanie
na meniace sa vnútorné a vonkajšie podmienky a urýchľovanie
procesov umožňujúcich transformáciu ekonomiky a celkovú demokratizáciu spoločnosti. Pritom prijala rad odporúčaní na
riešenie jednotlivých oblasti ekonomicko-spoločenského rozvoja.
Slovenská národná rada prerokovala návrhy rozpočtu na
príslušné roky a správy o realizácii úloh štátneho rozpočtu
Slovenskej republiky. Zaoberala sa stavom a perspektívami
slovenskej ekonomiky z hľadiska postupu ekonomickej reformy
s osobitným zreteľom na transformáciu majetku. Dvakrát
v priebehu volebného obdobia vzala na vedomie informáciu Výboru Slovenskej národnej rady pre obchod a služby o priebehu
privatizácie. V súvislosti s aktuálnymi problémami poľnohospodárstva v minulom roku prerokovala informáciu ministra
poľnohospodárstva a výživy Slovenskej republiky o stave poľnohospodárstva na Slovensku.
Slovenská národná rada sa v uplynulom období zaoberala
otázkami stavu a vývoja životného prostredia v Slovenskej
republike, prerokovala Národný program podpory zdravia, posúdila energetickú koncepciu Slovenskej republiky do roku
2005. V súvislosti s problémami, ktoré vznikli okolo ďalšej
výstavby Sústavy vodných diel Gabčíkovo-Nagymaros po zastavení prác na tomto vodnom diele z maďarskej strany, Slovenská národná rada prerokovala informáciu o súčasnom stave
riešenia problematiky výstavby vodného diela a o ďalšom postupe vlády Slovenskej republiky s prihliadnutím na riešenie
ekologických otázok.
Významnou súčasťou uplatňovania kontrolnej činnosti
Slovenskej národnej rady boli interpelácie, otázky a podnety
poslancov na členov vlády Slovenskej republiky. Počas celého
IX. volebného obdobia boli interpelácie a otázky poslancov
zaradené ako samostatný bod rokovania schôdzí Slovenskej národnej rady. Takto boli interpelácie a otázky poslancov prerokované na 19 schôdzach Slovenskej národnej rady. Interpelácie, otázky a podnety adresované vláde Slovenskej republiky a jej jednotlivým členom podávali v mene politického klubu skupiny poslancov, ale v rozhodujúcej miere samostatne.
S interpeláciami a otázkami vystúpili poslanci 692-krát
a predniesli 1235 interpelácií, otázok a podnetov. Z tohto
bolo podaných 808 interpelácií, položených 335 otázok a
predložených 92 námetov.
Na uvedené interpelácie, otázky a podnety boli poslancom v rozhodujúcej miere poskytnuté písomné odpovede. Spokojnosť s odpoveďami bola konštatovaná u 664 interpelácií.
Z 808 odpovedí na interpelácie u 48 bola uznesením Slovenskej národnej rady vyjadrená nespokojnosť a interpelovaný
bol požiadaný o doplňujúcu odpoveď. Najväčší počet interpelácií, otázok a námetov bol adresovaný predsedovi vlády Slovenskej republiky /133/, ministrovi vnútra /123/ a ministrovi financií /116/. V priemere na jednej schôdzi bolo podaných 65 interpelácií, otázok a podnetov a vystúpilo 36 poslancov.
Využívanie inštitútu interpelácií, otázok a námetov sa
odlišovalo čo do významu a sledovaného cieľa. Rozhodujúce
počtom boli interpelácie, otázky a podnety sociálno-ekonomickej povahy. Ďalší vysoký počet bol z oblasti kultúrnej,
regionálnej a národnostnej problematiky.
Svoju kontrolnú činnosť voči vláde Slovenskej republiky
uplatňovalo i Predsedníctvo Slovenskej národnej rady. Pozývalo predsedu i podpredsedov vlády Slovenskej republiky na
svoje zasadnutia, ktorí priebežne informovali o aktuálnych
otázkach súvisiacich s činnosťou vlády. Pravidelne sa zaoberalo plnením úloh legislatívnej činnosti vlády.
V rámci kontrolnej činnosti viackrát prerokovalo informáciu o činnosti Komisie vlády Slovenskej republiky na vypracovanie návrhu územného a správneho členenia Slovenskej
republiky. Zaoberalo sa vývojom bezpečnostnej situácie na
Slovensku v minulom roku a predpokladmi realizácie bezpečnostnej politiky v budúcich rokoch, obsiahnutými v Bezpečnostnej doktríne Slovenskej republiky. V súvislosti s tragickými udalosťami vo väznici v Leopoldove sa zaoberalo informáciou o výsledkoch vyšetrovania týchto udalostí.
Nahoru
Další
Související odkazy
25. schůze
Pondělí 11. května 1992
Informace
O stenoprotokolech
Hlavní menu
Přehled obsahu
Společná česko-slovenská
digitální parlamentní knihovna
Digitální knihovna
České sněmy
Informace
Rejstříky
Zajímavosti v repozitáři
English
Česky
Hledat
Plnotextové vyhledávání
Přihlásit/registrovat se do ISP
Mapa webu
Nápověda
Odběr RSS
Prohlášení přístupnosti
Parlament České republiky, Poslanecká sněmovna, Sněmovní 4, 118 26, Praha 1 - Malá Strana
Telefon na spojovatelku:
257 171 111
Informace dle zákona 106/1999 Sb.
YouTube
Facebook
Twitter
Instagram

SNR 1990-1992, 25. schůze, část 2/4 (11. 5. 1992)
Přejít na hlavní navigaci
Přejít na navigaci sekce
Nacházíte se:
Digitální knihovna
›
SNR 1990-1992
›
Stenoprotokoly
›
25. schůze
›
Pondělí 11. května 1992
Neprošlo opravou po digitalizaci !
Pondělí 11. května 1992
Minulý
Dolů
Další
Na základe podnetu na vykonávanie dohľadu nad uplatňovaním zákona o úradnom jazyku prerokovalo koncepciu rozvoja
národnostného školstva v Slovenskej republike. Za prítomnosti podpredsedu Snemovne ľudu, primátora Starého Smokovca,
riaditeľa TANAP-u a príslušných členov vlády Slovenskej republiky prerokovalo aplikačné problémy zákona o pôde vo
vzťahu k TANAP-u. V súvislosti s prípravou tohtoročných volieb prerokovalo ich organizačno-technické zabezpečenie po
štátnej línii.
V súvislosti s politickou krízou, ktorá nastala na jar
roku 1991, Predsedníctvo Slovenskej národnej rady poverilo
viaceré výbory Slovenskej národnej rady šetrením práce jednotlivých rezortov vlády Slovenskej republiky, ako i vtedajšieho predsedu vlády Slovenskej republiky, a nakoniec vyvodilo z týchto šetrení dôsledky, ktoré znamenali zmenu na
poste predsedu vlády ako i ďalších ministerstiev.
Na riešenie aktuálnych politicko-spoločenských otázok
Predsedníctvo i plénum Slovenskej národnej rady v priebehu
volebného obdobia vytvorilo viac komisií. O výsledkoch činnosti komisií súvisiacich so štátoprávnym usporiadaním boli
poslanci informovaní na schôdzach Slovenskej národnej rady.
Určení poslanci sa aktívne zúčastňovali práce komisie
Federálneho zhromaždenia na dohľad nad odchodom sovietskych
vojsk. Ďalej pracovala komisia historikov na vypracovanie
odborných štúdií k dejinám Slovenska v 20. storočí, ktorá
pod záštitou Slovenskej národnej rady organizovala semináre
a vydávala štúdie.
S výsledkom činnosti komisie na prešetrenie dohôd
o pôsobnosti americkej firmy Tatra Moutains Corporation vo
Vysokých a Nízkych Tatrách boli poslanci oboznámení na 10.
schôdzi Slovenskej národnej rady vo februári 1991. Ďalej
pracovali komisie na ochranu ľudského života, na riešenie
otázok vzťahu štátu a cirkvi, na sledovanie uplatňovania zákona Slovenskej národnej rady o úradnom jazyku.
Predsedníctvo Slovenskej národnej rady prerokovalo aj
správu o činnosti Komisie na posúdenie otázok rehabilitácie
poslancov Slovenskej národnej rady za obdobie rokov
1946-1968, ktorá bola zriadená ešte v minulom volebnom období.
Treba tiež spomenúť prácu Branno-bezpečnostného výboru
Slovenskej národnej rady, ktorý bol poverený na jar 1991
šetrením činnosti Ministerstva vnútra Slovenskej republiky
od novembra 1989 až po súčasnosť. Záverečnú správu predniesol predseda branno-bezpečnostného výboru na 23. schôdzi
Slovenskej národnej rady.
Takisto treba spomenúť komisiu poslancov na prešetrenie
lustrácií. Najprv podlá uznesenia Slovenskej národnej rady
č. 131 z 20. júna 1991 išlo o šetrenie širšieho okruhu osôb
vo vrcholných orgánoch Slovenskej republiky, potom podlá
uznesenia z novembra 1991 iba poslancov Slovenskej národnej
rady.
Počas IX. volebného obdobia došlo na pôde Slovenskej
národnej rady k viacerým vystúpeniam významných osobností
politického a náboženského života. Na 10. schôdzi Slovenskej
národnej rady vo februári 1991 vystúpil na pléne Slovenskej
národnej rady minister zahraničných vecí ČSFR Jiří Dienstbier. Na 13. schôdzi Slovenskej národnej rady v apríli 1991
vystúpil pred plénom Slovenskej národnej rady kardinál Jozef
Tomko. 20. júna 1991 na 15. schôdzi sme si vypočuli vystúpenie prezidenta republiky Václava Havla. A na 21. schôdzi
v januári 1992 vystúpil na pôde Slovenskej národnej rady
predseda Paneurópskej únie Otto Habsburg.
Slovenská národná rada prijala niektoré vyhlásenia,
ktoré zostanú už súčasťou našich prvých krokov k demokracii.
Pred Vianocami 1990 sme prijali Vyhlásenie Slovenskej národnej rady a vlády Slovenskej republiky k deportáciám Židov
zo Slovenska. Vo februári 1991 sme prijali Vyhlásenie Slovenskej národnej rady k odsunu slovenských Nemcov.
Pôvodný zámer bol počas tohto dvojročného obdobia vyrovnať sa s ťažkými obdobiami posledných desaťročí politického a kultúrneho života na Slovensku. Na tieto dve vyhlásenia malo nadväzovať spoločné vyhlásenie slovenského a maďarského parlamentu k niektorým úsekom našich dejín. Táto spoločná iniciatíva vznikla pri prvej návšteve predstaviteľov
Slovenskej národnej rady a vlády Slovenskej republiky v Maďarsku. Nadväzujúc na to vznikla potom spoločná komisia maďarských a slovenských historikov a poslancov, ktorí mali
pripraviť podklady k takémuto vyhláseniu. Už pri prvých rozhovoroch s predstaviteľmi Maďarska bolo jasné, že obidve
strany by mali zaujať postoj i ľútosť nad tými udalosťami,
v ktorých postupovali v minulosti voči druhej strane protiprávne, a často i násilne. Na záver nášho dvojročného obdobia sme chceli prijať Vyhlásenie k 40 rokom komunistickej
totality na Slovensku. K týmto dvom zámerom už z viacerých
dôvodov nedošlo. Veríme, že túto iniciatívu dokončí nasledujúci parlament.
Nakoniec treba ešte spomenúť vyhlásenie Slovenskej národnej rady z 15. novembra 1991, v ktorom Slovenská národná
rada vyzvala vládu Českej a Slovenskej Federatívnej Republiky k uznaniu nezávislosti Slovinska a Chorvátska.
V tomto odseku by som chcel ešte spomenúť, že v zmysle
zákona Slovenskej národnej rady z mája 1990 Predsedníctvo
Slovenskej národnej rady udelilo Národnú cenu Slovenskej republiky prof. Eugenovi Suchoňovi, Corneliu Barborica z Fakulty slovanských jazykov v Bukurešti, Ondrejovi Frankovi
z Geologického ústavu Dionýza Štúra, kolektívu autorov Etnografického atlasu Slovenska a Slovenskému ústavu sv. Cyrila
a Metoda v Ríme.
Vážená Slovenská národná rada,
osobitne sa treba dotknúť zahraničnej aktivity Slovenskej národnej rady. Počas tohto dvojročného obdobia sa uskutočnilo na pôde Slovenskej národnej rady 39 oficiálnych
návštev na najvyššej úrovni. Boli to prezidenti Fancúzska,
Bulharska, Rakúska, Talianska, Poľska, Turecka, Nemecka, Izraela a Maďarska, ďalej predsedovia vlád Litvy, Veľkej Británie, Slovinska, írska, Rakúska, Španielska a Nemecka. Ďalej to boli predsedovia parlamentov Rakúska, Ruska, Austrálie, Kanady, Nórska, Dánska, Veľkej Británie, Maďarska, Nemecka, Juhoafrickej republiky a Belgicka.
Z ďalších významných návštev spomeniem princa Charlesa
a lady Dianu, generálneho tajomníka NATO, predsedu Európskeho parlamentu, predsedu Komisie Európskych spoločenstiev
a ďalšie významné návštevy na úrovni krajinských vlád a parlamentov. Spolu s predsedom vlády a ministrom pre medzinárodné vztahy sme sa v Prahe stretli s prezidentami Spojených
štátov amerických, Mexika, Nikaraguy, Juhoafrickej republiky
a predsedníčkou vlády Nórska. Ďalej to bolo 62 prijatí
významných európskych i svetových osobností, delegácií
a účastníkov rôznych podujatí z politickej, kultúrnej, náboženskej, športovej a iných oblastí. Ďalej chcem uviesť, že
v IX. volebnom období navštívilo Slovenskú národnú radu 102
veľvyslancov a konzulov z viac ako 52 krajín sveta.
Slovenská národná rada uskutočnila na najvyššej úrovni
8 zahraničných návštev, a to v Maďarsku, Nemecku, Taliansku
a Vatikáne, Poľsku, Belgicku, Rakúsku, Bulharsku a vo Fínsku. Na úrovni výborov Slovenskej národnej rady sa uskutočnilo 18 ciest do zahraničia, a to do Maďarska, Veľkej Britá-
nie, Poľska, Švajčiarska, Rakúska, Švédska, Ukrajiny, Nemecka a Talianska.
Vážená Slovenská národná rada,
dovoľte, aby som sa ešte zmienil o niektorých ďalších
stránkach života nášho parlamentu v IX. volebnom období.
Po prvé sa chcem zmieniť o tlačovom stredisku. Nezastupiteľné miesto pri bilancovaní dvojročnej práce Slovenskej
národnej rady patrí tlači, rozhlasu a televízii. Aby si ich
zástupcovia plnili jednu z najvlastnejších funkcií - informačnú a kontrolnú funkciu moci, zúčastňovali sa na každom
zasadnutí Slovenskej národnej rady. Permanentne sa zúčastňovali na brífingoch po rokovaniach Predsedníctva Slovenskej
národnej rady. Spravodajsky zaznamenávali pobyty zahraničných parlamentných delegácií, prijatia veľvyslancov a významných zahraničných osobností.
Prostredníctvom tlačového strediska mali najmä počas
všetkých 24 schôdzí vytvorené podmienky na dôslednú a operatívnu prácu. Novinári mali k dispozícii všetky zákony, spoločné správy, diskusné vystúpenia a iné materiály. Na
schôdzach sa v priemere zúčastňovalo od 60 až do 120 novinárov. Od začiatku volebného obdobia Slovenská televízia uskutočnila 13 priamych prenosov a Slovenský rozhlas tieto priame prenosy s väčšími či menšími prestávkami uskutočňuje dodnes. Zasadaní Slovenskej národnej rady sa zúčastňovali často novinári a televízne štáby zo zahraničia. Ku koncu volebného obdobia je akreditovaných v Slovenskej národnej rade
okolo stovky píšucich a fotografujúcich novinárov.
Tlačový odbor Kancelárie Slovenskej národnej rad popri
tejto spolupráci s novinármi vydával pre poslancov bulletin
Informácie pre poslanocv Slovenskej národnej rady a viaceré
prílohové materiály - preklady ústav viacerých európskych
krajín, ich rokovacích poriadkov a podobne, vydával oficiálne komuniké z rokovania predsedníctiev i plén Slovenskej národnej rady.
Druhá stránka nášho života je otázka knižnice. Knižnica
Kancelárie Slovenskej národnej rady vznikla v roku 1968,
avšak do roku 1991 zabezpečovala len základné knižničné
služby a obsahovala cca 10 000 knižničných jednotiek. Práce
vykonávala jedna pracovníčka. Začiatkom roku 1991 boli prijaté dve nové pracovníčky, ktoré spracovali koncepciu rozvoja knižnice. Táto bola schválená ako postup budovania parlametnej knižnice Slovenskej národnej rady v Predsedníctve
Slovenskej národnej rady v júni 1991. V priebehu roku 1991
bola prijatá ešte jedna pracovníčka. Úlohy nižnice sa začali
pínii tak, ako boli navrhnuté v koncepcii.
Z fondu knižnice boli postupne vyradené nepotrebné
a duplicitné tituly, ktoré boli podľa smerníc o vyraďovaní
a revízii fondov v knižniciach ponúknuté iným knižniciam,
zvyšné tituly boli odpredávané za symbolickú cenu. V zmysle
zákona č. 378/1990 Zb. o povinných výtlačkoch dostáva knižnica jeden exemplár neperiodických publikácii zo slovenskej
produkcie. Knižnica získala od Okresného úradu Bratislava
knižničný fond bývalého ústavu marxizmu-leninizmu, ktorý obsahuje asi 100 000 knižničných jednotiek z oblasti spoločenských vied. V marci 1991 dostala knižnica počítač PC/XT
a zakúpila od Ústavu aplikovanej kybernetiky Automatizovaný
systém knižničných služieb. Pracovníčky knižnice v spolupráci s Ústavom aplikovanej kybernetiky upravili program pre
svoje špecifické požiadavky a podsystém katalogizácie kníh
bol uvedený do prevádzky začiatkom roku 1992. V priebehu
rokov 1991-1992 knižnica začala aktívne spolupracovať
s knižnicou Federálneho zhromaždenia a Českej národnej rady.
V rámci medzinárodnej spolupráce sa knižnica stala členom Sekcie parlamentných knižníc IFLA /Medzinárodná federá-
cia knihovníckych združení/. Aktívne sa zapojila do prípravy
konferencie IFLA v Helsinkách, kde jedným z referátov bol aj
stav a rozvoj parlamentnej knižnice Slovenskej národnej rady. Kničnica nadviazala úzke kontakty s parlamentnými knižnicami v Maďarsku, Poľsku, Nemecku, Fínsku, Veľkej Británii
a USA. Získala aj rôzne knižné dary - asi 120 kníh z britského Know-how fondu, adresáre parlamentov z Medziparlamentnej únie v Ženeve, podklady IFLA z USA, Nemecka a i. Knižnica by postupne mala byť sprístupnená všetkým občanom.
Sťažnosti a petície. V tomto období bolo podlá ústrednej evidencie sťažností a petícií občanov vedenej v referáte
petícií a sťažností občanov Kancelárie Slovenskej národnej
rady adresovaných Slovenskej národnej rade a jej orgánom
1032 sťažností v roku 1990 a 815 sťažností v roku 1991, čo
za posledných päť rokov predstavuje priemerne dvojnásobný
nárast počtu podaných sťažností. V rokoch 1985-1989 bolo
priemerne 400 až 500 sťažností.
Pokiaľ ide o obsahové zameranie, v štruktúre vecného
zamerania sťažností nastali podstatné zmeny. Najväčší počet
sťažností bol zaznamenaný v majetkoprávnych a finančných veciach - v roku 1990 to bolo 168 sťažností, v roku 1991 už
218 sťažností, v ktorých sa občania domáhali pomoci pri vyriešení majetkoprávnych otázok. Zvýšil sa tiež počet sťažností v trestnoprávnej oblasti. V roku 1990 to bolo 131
sťažností, v roku 1991 už 147 sťažností, v ktorých spravidla
odsúdení k výkonu trestu odňatia slobody vyslovovali nespokojnosť s postupom a rozhodovaním orgánov činných v trestnom
konaní.
Tretou, najpočetnejšou skupinou boli sťažnosti smerujúce do oblasti sociálneho zabezpečenia. V roku 1990 to bolo
107, v roku 1991 to bolo 95 sťažností. V prevažnej časti
týchto sťažností pisatelia vyjadrovali nespokojnosť s výškou
priznaného dôchodku a požadovali jeho zvýšenie.
Z celkového počtu sťažností podaných v rokoch
1990-1991 bolo v roku 1990 vybavených so sledovaním 356
sťažností, v roku 1991 to bolo 263 sťažnosti. Na úrovni Slovenskej národnej rady, jej orgánov a Kancelárie Slovenskej
národnej rady sa v roku 1990 priamo vybavilo 107 sťažností,
v roku 1991 to bolo 117 sťažností. Zo sledovaných a priamo
vybavených sťažností bolo v roku 1990 čiastočne opodstatnených 5 % a v roku 1991 to bolo 4, 2 %.
Okrem písomných podaní sa na Slovenskú národnú radu
a jej orgány obracali v rokoch 1990-1991 občania tiež osobne. V roku 1990 to bolo 350, v roku 1991 priemerne dve-tri
návštevy denne v referáte petícií a sťažností občanov. Často
však požadujú vyriešenie vecí, o ktorých patrí rozhodovať
nie Slovenskej národnej rade, ale príslušnému orgánu štátnej
moci resp. štátnej správy.
Po prijatí zákona č. 85/1990 Zb. o petičnom práve sa
petície postupne stávajú zaužívanou formou uplatňovania skupinových záujmov občanov. Uznesením č. 482 zo 17. júla 1991
schválilo Predsedníctvo Slovenskej národnej rady zásady pre
prijímanie, prerokúvanie a vybavovanie petícií adresovaných
Slovenskej národnej rade, jej orgánom a poslancom. V roku
1991 bolo zaevidovaných 89 petícií. Spomeniem len niektoré:
proti zvyšovaniu cien energie a tepla, ako aj proti zvýšeniu
členských podielov v stavebných bytových družstvách, za uzákonenie Slovenskej lekárskej komory, k novele zákona o poľovníctve, k rozdeleniu majetku bývalého Slovenského zväzu
žien, za vrátenie lesných pozemkov, k štátoprávnemu usporiadaniu, za podporu dokončenia vodného diela Gabčíkovo-Nagymaros, k návrhu územného členenia Slovenskej republiky, novelizácia interrupčného zákona za i proti.
Informačný systém. Slovenská národná rada začala budovať svoj informačný systém z vlastných rozpočtových pros-
triedkov v roku 1990. Z jednotlivých ponúk, ktoré sa sústredili v rámci vypísania tendra, padlo rozhodnutie pre realizáciu ponuky anglickej firmy ROCC Computers Ltd. Táto najlepšie splnila požiadavky na sieťový informačný systém pre
spracovanie právnych a legislatívnych informácií. Prvá časť
zariadení bola dodaná v prvej polovici februára 1991. Nasledovala inštalácia zariadení, montáž sieťových vedení a súbežne s tým programovanie a odlaďovanie prvej časti programu. V rámci týchto prác bola v budove na Októbrovom námestí
vybudovaná hviezdicová sieť o dĺžke 4 km. 15. mája 1991 bol
informačný systém Slovenskej národnej rady uvedený do skúšobnej prevádzky.
V tejto prvej etape bolo inštalovaných celkove 19 terminálov. Terminály boli rozmiestnené u vedúcich funkcionárov
Slovenskej národnej rady, tajomníkov výborov a vedúcich pracovníkov Kancelárie Slovenskej národnej rady. Koncom júna
1991 bola realizovaná dodávka druhej časti zariadení. V nej
bolo dodaných ďalších 30 kusov personálnych computerov. Personálne počítače z tejto dodávky boli rozdelené na sekretariáty funkcionárov Slovenskej národnej rady, sekretariáty
tajomníkov výborov Slovenskej národnej rady a na niektoré
odborné útvary Slovenskej národnej rady.
Hlavné menu informačného systému obsahuje k dnešnému
dňu nasledujúce databázové segmenty: právne predpisy, parlametný monitoring, návrhy nových právnych predpisov, uznesenia a poslanci. Pripravené sú ďalšie databázové segmenty,
ktorých zavedenie je viazané na začiatok nového volebného
obdobia a presťahovanie do novej budovy Slovenskej národnej
rady. Sú to: programové vyhlásenie vlády, plán zasadnutí,
interpelácie poslancov.
Zavedenie personálnych počítačov v informačnom systéme
Slovenskej národnej rady prinieslo niekoľko ďalších pozitívnych dôsledkov. Za zásadný považujem spracúvanie textov na
personálnych počítačoch. V apríli 1991, od 16. schôdze Slovenskej národnej rady sa začalo s počítačovým spracúvaním
stenografického záznamu schôdze Slovenskej národnej rady.
Priebeh pléna Slovenskej národnej rady je od tohto času archivovaný na diskových magnetických médiách. Okrem toho sú
odborným spôsobom spracúvané dokumenty, uznesenia Slovenskej
národnej rady, Predsedníctva Slovenskej národnej rady a výborov Slovenskej národnej rady. V budúcnosti sa počíta
s tým, že informačný systém Slovenskej národnej rady sa napojí na medzinárodnú parlamentnú počítačovú sieť.
Poslednou oblasťou, ktorej by som sa chcel dotknúť, je
investičná výstavba. V priebehu volebného obdobia, okrem už
uvedených úloh, plnila Kancelária Slovenskej národnej rady
aj práce súvisiace s rekonštrukciou národnej kultúrnej pamiatky areálu Bratislavského hradu v oblasti investičnej
výstavby a v oblasti účelových zariadení Slovenskej národnej
rady.
K rekonštrukčným prácam, ktoré podstatne zhodnotili národnú kultúrnu pamiatku areálu Bratislavského hradu, patrí
kompletná rekonštrukcia čestného nádvoria v hodnote 53 miliónov korún. Zároveň v hodnotenom období sa realizovali nasledovné rekonštrukčné práce na uvedených stavbách: Cisterna
areálu Bratislavského hradu, východná a západná terasa vinárne vrátane skladu pod západnou terasou vinárne, parkánový
múr na západnej terase. Zabezpečila sa kompletná realizácia
zariadenia na Drotárskej ulici v Bratislave. Taktiež bola
zabezpečená realizácia stavby Kancelárie prezidenta republiky v areáli národnej kultúrnej pamiatky Bratislavského hradu. Vyššie uvedená realizácia diel vo finančnom vyjadrení
predstavuje hodnotu 17, 5 milióna korún. Okrem uvedených akcií sa priebežne zabezpečovali činnosti a práce nevyhnutné
na prevádzku účelových zariadení Slovenskej národnej rady.
Z prác väčšieho rozsahu spomeniem aspoň dostavbu bungalovov
v účelovom zariadení Častá-Papiernička.
V tomto období sú rozostavené stavby v areáli Bratislavského hradu: kolektory pre podzemné rozvody inžinierskych
sietí, rekonštruujú sa stavby v juhozápadnej a juhovýchodnej
časti, ktoré výrazne zhodnotia národnú kultúrnu pamiatku.
Taktiež sú pred ukončením práce na severných hradbách, ktorej časť bude slúžiť ako parlametná knižnica.
Na záver vás určite bude zaujímať výstavba stavieb Budova Slovenskej národnej rady a Ubytovacie zariadenie Slovenskej národnej rady na Vodnom vrchu.
Výstavba Budovy Slovenskej národnej rady začala v termíne jún 1986 a výstavba Ubytovacieho zariadenia Slovenskej
národnej rady v termíne december 1988. Pôvodný zmluvný termín dokončenia oboch stavieb bol september 1991. Doposiaľ sú
prestavané stavebné práce na stavbe Budova Slovenskej národnej rady v hodnote 304 miliónov korún a na Ubytovacom zariadení Slovenskej národnej rady v hodnote 83 miliónov korún.
Terajšie schválené rozpočtové náklady stavieb sú: Budova
Slovenskej národnej rady 322 miliónov korún, Ubytovacie zariadenie Slovenskej národnej rady 83 miliónov korún.
Zmluvný termín dokončenia stavieb bol upravený na december 1991. Predpokladaný termín ukončenia vzhľadom na rozsah potreby ďalšej realizácie prác na Budove Slovenskej národnej rady v objeme cca 37 miliónov korún, na Ubytovacom
zariadení Slovenskej národnej rady v objeme cca 21 miliónov
korún je podlá ponuky dodávateľa Stavoindustrie pre Budovu
Slovenskej národnej rady september 1992 a pre Ubytovacie zariadenie december 1992. Meškanie stavieb spôsobilo viacero
faktorov, z ktorých uvediem najmä: v minulosti prijatie dodávok projektov v etapách ako delenej dokumentácie, v roku
1990 pozastavenie výstavby z dôvodov hľadania alternatívneho
využitia pre Stredoeurópsku univerzitu až po celkovú likvidáciu už rozostavaného diela - deväť mesiacov boli práce
utlmené, pretrvávajúca neujasnenosť úvodného projektu stavieb vo väzbe na vykonávacie projekty a v neposlednej miere
vecné zmeny vynútené prispôsobením budovy Slovenskej národnej rady koncipovanej pôvodne pre potreby jednej strany. Negatívny dopad mali tiež všeobecné javy ekonomického vývoja,
ako cenová liberalizácia, opakovaná devalvácia a s tým spojené prvotné a druhotné insolventnosti dodávateľa stavby,
ako aj prevažnej väčšiny jeho poddodávateľov, čo znemožňovalo riadne koordinovanie postupu a financovania väčšiny prác
a dodávok pre obidve stavby.
Spomenuté vplyvy liberalizácie cien, opakovanej devalvácie koruny, ako aj niektoré vecné zmeny a práce naviac boli premietnuté do návrhu na zvýšenie rozpočtových nákladov
oboch stavieb, ktorý bol vypracovaný koncom I. polroka 1991
a schválený Predsedníctvom Slovenskej národnej rady v novembri 1991. V období II. polroka 1991 až doposiaľ sa vývoj
rastu cien nezastavil, čo vyvoláva ďalšiu potrebu investičných prostriedkov - cca 40 miliónov korún pre obe stavby, to
znamená z doposiaľ schválených 405 miliónov korún na 445 miliónov korún.
Vážená Slovenská národná rada,
predložil som vám obrovské množstvo údajov, ktoré pri
povrchnom počúvaní môžu vyznieť ako obyčajné štatistiky, ale
uvedomme si, že v júni 1990 sme prišli do tohto parlamentu
takmer všetci ako noví.
Zdedili sme 40 rokov centrálne budovaný ekonomický, politický, kultúrny a sociálny systém. Za dva roky sa toto
všetko zmenilo. Za všetkými prijatými zákonmi, za všetkými
aktami kontrolnej moci slovenského parlamentu stojí obrovské
vypätie vás všetkých. V každom vyhlásení, ktoré sme prijali,
v každej zahraničnej návšteve, ktorá prišla k nám alebo ktorú sme sami absolvovali, je jednak kus morálnej odvahy vy-
sporiadať sa so svojou minulosťou, jednak snaha predstaviť
a ukázať Slovenskú republiku svetu. Celá premena aparátu
Slovenskej národnej rady a chápania jeho činnosti, či už sa
to týka celkom nového poňatia parlamentnej knižnice, vybavovania sťažností alebo styku s masovokomunikačnými prostriedkami, to všetko vyrastá už z novej atmosféry, ktorá by nás
pred niekoľkými rokmi nebola ešte ani napadla. Za tým stojí
tiež obrovský kus práce pracovníkov Kancelárie Slovenskej
národnej rady.
Isto sa mnohé dalo urobiť lepšie, isto by som mohol vymenovať, čo všetko sme mali uskutočniť, a neuskutočnili sme.
Za toto krátke obdobie sa však podarilo položiť základy novej, pluralitnej demokratickej spoločnosti. Ale na tomto
mieste by som išiel ešte ďalej. Samozrejmosť, s ktorou poslanci tohto parlamentu začali budovať nový právny a ekonomický systém tejto spoločnosti, samozrejmosť, s ktorou začal
od prvopočiatku kontrolný mechanizmus či už Slovenskej národnej rady voči vláde alebo opozície voči koalícii, napriek
všetkej kontraverzii, ktorá nakoniec patri k parlamentnému
životu, táto samozrejmosť hovorí, že hoci málokto z nás zažil minulý demokratický systém v našej vlasti, spôsoby demokracie sú nám imanentné vlastné. Áno, pluralitná a demokratická spoločnosť je nám samozrejmá, akýkoľvek iný druh
moci nám môže byť len nanútený.
Dovoľte, aby som sa vám všetkým ako predseda tohto parlamentu poďakoval za toto veľké vypätie, ktoré ste zo seba
za tieto dva roky vydali. Dovoľte, aby som sa poďakoval vašim rodinám, ktoré vás za tieto dva roky často postrádali.
Dovoľte, aby som sa poďakoval všetkým pracovníkom aparátu
Slovenskej národnej rady za ich vynaložené úsilie. Dovoľte,
aby som sa poďakoval všetkým, ktorí s nami spolupracovali.
Či už chceme alebo nie, boli sme prvým slobodne zvoleným parlamentom po desaťročiach totality. Činnosť tohto par-
lamentu, a teda i slová a činy každého z nás, sa stávajú už
súčasťou novodobých politických dejín Slovenska.
Vážená Slovenská národná rada, zomrel kráľ, nech žije
kráľ! Tento parlament končí svoju činnosť, nech žije nový
parlament!
Aj keď sme všetci presvedčení, že lepší od nášho nemôže
byt, želáme mu, aby pokračoval v začatej ceste, aby mal viac
pokoja pri práci, aby upevňoval a ďalej budoval to, čo už
bolo začaté. Želáme budúcim poslancom mnoho zdravia. Mnohí
z nás sa tu isto znovu stretnú, ale mnohí možno odídu na iné
pole. Všetkým želáme veľa úspechov v živote a tiež veľa
zdravia.
Vážená Slovenská národná rada, ďakujem vám za vašu pozornosť. /Potlesk. /
Predseda SNR F. Mikloško:
Druhým bodom nášho programu je
Vystúpenie zástupcov poslaneckých klubov.
Prosím zástupcu Hnutia za demokratické Slovensko. Pripraví sa zástupca Strany demokratickej lavice. Upozorňujem,
že vystúpenia sú bez faktických poznámok.
Poslanec M. Sečánsky:
Panie poslankyne,
páni poslanci,
vážení prítomní,
končí sa dvojročné obdobie práce tohoto parlamentu, prvého, ktorý bol zvolený v slobodných voľbách, tak ako pove-
dal pán predseda, po desaťročiach totality. Z pohľadu nášho
klubu poslancov Hnutia za demokratické Slovensko hodnotíme
toto obdobie ako čas kryštalizácie politických názorov
a postojov občanov a formovania politických strán a hnutí,
ako zápas o implantovanie demokratických zásad do nášho každodenného života, zavŕšenie slovenskej štátnosti a ako snahu
riešiť problémy vyplývajúce z ekonomickej reformy. Z týchto
cieľov vyplynula prirodzená potreba prestavby celého právneho poriadku. História zhodnotí ako sa darilo zabezpečiť tieto úlohy.
Rád konštatujem, že poslanci nášho klubu, hoci v opozícii, neboli pasívni. Traja, teraz štyria, boli členmi Predsedníctva Slovenskej národnej rady, traja boli predsedami
výborov - ústavnoprávneho, pre plán a rozpočet, pre obchod
a služby. Často boli spoločnými spravodajcami pri prerokovávaní návrhov zákonov, v rozprave prispievali k ich konečnej
formulácii. Aktívne pracovali aj v rôznych komisiách Slovenskej národnej rady. Úprimne im za ich prácu ako predseda
klubu ďakujem a prajem im, ako aj vám všetkým, veľa zdravia
a síl v ďalšom osobnom a verejnom živote.
Poslancom budúceho parlamentu z celého srdca prajem
úspech v ich práci, aby mali vždy na zreteli potrebu dodržiavania zásad parlamentnej demokracie, aby si vážili právny
poriadok a tvorili ho v súlade s potrebami Slovenska, aby
pozitívne riešili tažké ekonomické problémy, ktoré pred našou spoločnosťou stoja, k spokojnosti obyvateľov našej republiky, aby sa im podarilo schváliť základné ústavné dokumenty, ktoré nestihla prijať táto Slovenská národná rada.
Nech však pritom nikdy nezabudnú na svoje svedomie a na rešpektovanie etických hodnôt, ktoré práca poslanca vyžaduje.
Ďakujem vám za pozornosť.
/Potlesk. /
Minulý
Nahoru
Další
Související odkazy
25. schůze
Pondělí 11. května 1992
Informace
O stenoprotokolech
Hlavní menu
Přehled obsahu
Společná česko-slovenská
digitální parlamentní knihovna
Digitální knihovna
České sněmy
Informace
Rejstříky
Zajímavosti v repozitáři
English
Česky
Hledat
Plnotextové vyhledávání
Přihlásit/registrovat se do ISP
Mapa webu
Nápověda
Odběr RSS
Prohlášení přístupnosti
Parlament České republiky, Poslanecká sněmovna, Sněmovní 4, 118 26, Praha 1 - Malá Strana
Telefon na spojovatelku:
257 171 111
Informace dle zákona 106/1999 Sb.
YouTube
Facebook
Twitter
Instagram

SNR 1990-1992, 25. schůze, část 3/4 (11. 5. 1992)
Přejít na hlavní navigaci
Přejít na navigaci sekce
Nacházíte se:
Digitální knihovna
›
SNR 1990-1992
›
Stenoprotokoly
›
25. schůze
›
Pondělí 11. května 1992
Neprošlo opravou po digitalizaci !
Pondělí 11. května 1992
Minulý
Dolů
Další
Predseda SNR F. Mikloško:
Ďakujem predsedovi Hnutia za demokratické Slovensko.
Prosím zástupcu Slovenského kresťansko-demokratického hnutia
vzhľadom na to, že zástupca SDĽ nie je prítomný.
Poslanec P. Boroň:
Vážený pán predseda,
vážená vláda,
dámy a páni,
dovoľte mi, aby som v krátkosti zhodnotil uplynulé
dvojročné funkčné obdobie Slovenskej národnej rady IX. volebného obdobia tak, ako sa javí poslancom Slovenskej národnej rady za klub poslancov Slovenského kresťansko-demokratického hnutia.
V prvom rade treba uviesť, že to bolo obdobie hľadania
mechanizmov fungovania rodiacej sa parlamentnej demokracie,
cesta tvorby trhovej ekonomiky a celého systému právneho
štátu. Nebolo ľahké a jednoduché splniť všetky vytýčené ciele. Videli sme to pri odpočte výsledkov plnenia Programového
vyhlásenia vlády Slovenskej republiky. Mnohé z nich boli nad
sily poslancov i členov vlády za uplynulé dvojročné obdobie.
Nedali sa zrealizovať pre krátkosť času a dlhodobý charakter
ich riešenia. Štyridsaťročný totalitný režim nám totiž poručil dedičstvo, s ktorým bude dosť práce i pre našich nástupcov, a to nielen v nadchádzajúcom štvorročnom volebnom období, ale aj ďalej.
Dámy a páni,
každá minca má však nielen svoje líce, ale aj svoj rub.
Všetko to, čo sa nám nepodarilo a čo sme chceli dosiahnuť,
nemôžeme zvaliť len na dedičstvo minulosti. Bolo mnoho chýb,
ktoré sa udiali na pôde tejto Slovenskej národnej rady a vo
vláde Slovenskej republiky. Slovenská politická scéna je diverzifikovaná v náhľadoch na cesty, postupy i priority
v riešení zásadných otázok budovania parlamentnej demokracie, trhovej ekonomiky i celého mechanizmu právneho štátu.
Domnievame sa, že táto rozdielnosť vo svojej podstate nie je
na škodu, ale naopak, na prospech celej našej spoločnosti.
Len rozdielne názory v politike, ekonomike, kultúre a
v iných oblastiach spoločenského života a ich vzájomné kríženie a polemika o nich vedú celú spoločnosť dopredu, spôsobujú jej progres a rozvoj.
Iná je však otázka politickej kultúry, otázka nastoľovania problémov, vecnej diskusie o nich, konštruktívnej kritiky o nich i schopnosť počúvať sa navzájom a viesť tým spoločnosť bez väčších politických a sociálnych otrasov, teda
v praktickej rovine uskutočňovať výkon moci v pozitívnom
zmysle slova, to je slúžiť našim občanom. Viackrát na pôde
Slovenskej národnej rady vznikol dojem, že rôzni politici
neuskutočňujú záujmy verejné, ale záujmy skôr sebe vlastné
alebo úzkej skupiny ľudí.
Dámy a páni,
v chorvátskom historickom Dubrovníku je najvýznamnejšou
budovou Kniežev dvor, obdoba benátskeho Dóžovho paláca.
V paláci bolo sídlo kniežaťa a zasadal tu senát. Viete, že
do roku 1806 bol Dubrovník republikou. Nad miestnosťou,
v ktorej zasadala Veľká rada Dubrovníckej republiky, je nadpis "Obliti privatorum, publica curatae", t. j. zabudnite na
vlastné záležitosti, starajte sa o verejné. Klub poslancov
Slovenského kresťansko-demokratického hnutia týmto dáva na
zváženie pánu predsedovi Slovenskej národnej rady, aby prostredníctvom Kancelárie Slovenskej národnej rady dal inštalovať tento múdry nápis v novej budove Slovenskej národnej rady nad vstupom do rokovacej sály, aby poslancom neustále
pripomínal ich poslanie, čo majú mať na pamäti, v akom duchu
majú rokovať. Ešte demokratickejšie by snáď bolo, keby sme
o tomto návrhu dali hlasovať v tejto našej snemovni ako
o jednom z posledných, preto môžem aj navrhnúť, aby sme
o tomto hlasovali po vystúpení zástupcov poslaneckých klubov.
Dámy a páni,
dovoľte mi, aby som tiež v krátkosti uviedol, ktoré
z množstva zákonov prijatých na pôde Slovenskej národnej rady za uplynulé dvojročné obdobie považuje klub poslancov
Slovenského kresťansko-demokratického hnutia za najvýznamnejšie. Rozdelil by som ich do viacerých oblastí. Pôvodne
som mienil uviesť jednotlivé zákony, ale vzhľadom na to, že
pán predseda ich tu vymenoval aj bližšie o nich hovoril,
spomenul by som ich len stručne. V ústavnej oblasti je to
najmä prijatie ústavného zákona o Ústavnom súde Slovenskej
republiky a zákona o konaní pred týmto ústavným súdom. V oblasti ekonomickej je to transformačný zákon prijatý na pôde
Slovenskej národnej rady, zákony o Slovenskej priemyselnej
a obchodnej komore, o poľnohospodárskej komore, o poisťovníctve a mnohé ďalšie. V kultúrnej oblasti je to najmä zákon
o Slovenskej televízii a Slovenskom rozhlase, zákon o Matici
Slovenskej, ako aj o zriadení Fondu kultúry Pro Slovakia.
Dámy a páni,
záverom mi dovoľte, aby som sa zmienil o najpodstatnejšej práci, ktorou sa Slovenská národná rada v IX. volebnom
období mala zaoberať. Boli to otázky štátoprávneho procesu.
S istou ľútosťou musím v mene poslaneckého klubu skonštatovať, že Slovenská národná rada nebola schopná prijať deklaráciu o štátnej suverenite Slovenskej republiky, pripraviť
a prerokovať najdôležitejší a rozhodujúci dokument Slovenskej republiky, a to ústavu - základný zákon každého štátu.
Malo to viaceré príčiny. Za jednu z rozhodujúcich pokladáme
stret dvoch protichodných koncepcií - koncepcie Ústavy Slovenskej republiky ako ústavy suverénneho štátu a naproti tomu koncepcia Ústavy Slovenskej republiky ako ústavy jednej
z troch v sústave spoločného federálneho štátu. Domnievame
sa však, že už blízka budúcnosť dá odpoveď na základnú, fundamentálnu otázku, to znamená, kam kráča v tejto oblasti
Slovensko.
Dámy a páni,
klub poslancov Slovenského kresťansko-demokratického
hnutia sa domnieva, že naše Slovensko napriek tomu, že je
územne neveľké, je natoľko bohaté na prírodné danosti a predovšetkým na duchovný, intelektuálny potenciál našich ľudí,
že netreba mat žiadne obavy o našu dozretosť, schopnosť,
pripravenosť viesť si veci vo vlastných rukách a teda zavŕ-
šiť proces dotvorenia slovenskej štátnosti v tomto čase,
v tieto mesiace. Domnievame sa, že je nevyhnutné prekonať
najmä naše vlastné pocity malosti a nesebestačnosti, pretože, podlá nášho názoru, ešte stále platia slová zo začiatku
nášho 20. storočia "Pomni, ó Slovensko, že i mne svätým je
onen večný zákon, dľa ktorého osud každého národa závisí
v prvom rade od neho samotného. "
Ďakujem.
/Potlesk. /
Predseda SNR F. Mikloško:
Prosím zástupcu za Stranu demokratickej lavice, pripraví sa zástupca za hnutie Együttélés - Spolužitie.
Poslanec M. Ftáčnik:
Vážený pán predseda,
vážená vláda,
vážené dámy a páni,
zišli sme sa dnes, aby sme sa spoločne obzreli za tým,
ako sa naplnili zámery a očakávania, s ktorými sme pred dvoma rokmi z poverenia občanov vstupovali do Slovenskej národnej rady. Prvým výsledkom IX. volebného obdobia je to, že
vysoká dôvera, s ktorou občania hľadeli na parlament pred
dvoma rokmi, sa postupne rozplynula, a parlamentu dnes dôveruje sotva štvrtina opýtaných občanov. Druhým výsledkom je
to, že Slovensko je dnes rozdelené. Namiesto toho, aby sa
naplnili slová predsedu Slovenskej národnej rady z ustanovujúcej schôdze - citujem: "slovenská krajina a jej dobro musí
byt tým, čo nás musí nakoniec spájať", uskutočnil sa pravý
opak. V krízových momentoch sa nešlo na politiku národnej
zhody, ale presadila sa polarizácia až konfrontácia politických síl a dobro Slovenska zostalo niekde v úzadí.
Ako sa zhostil parlament svojej úlohy ako demokratický
inštitút a ako prispel ku formovaniu politickej kultúry?
V rozhodujúcej miere fungoval ako teleso na prijímanie zákonov. Tu sa postupne vytvoril mechanizmus, ktorý umožnil prijať úctyhodné množstvo zákonov, aj keď je pravda, že viaceré
z nich sa museli a pravdepodobne budú musieť novelizovať.
Efektívnosť činnosti parlamentu ovplyvnilo i to, že sme neboli schopní prijať nový rokovací poriadok. V podstatne menšej miere sa zhostil parlament svojej kontrolnej funkcie.
Nedokázal nájsť účinný spôsob kontroly činnosti vo vzťahu
k ministerstvám resp. ústredným orgánom štátnej správy,
kontroly uznesení Slovenskej národnej rady a jej orgánov
prijatých smerom k vláde a nedokázal vytvoriť systém práce
s interpeláciami a otázkami poslancov. Dva roky sa tiež nepodarilo prerokovať hodnotenie organizátorskej práce a efek-
tívnosti činnosti Predsedníctva Slovenskej národnej rady
a efektívnosť fungovania Kancelárie Slovenskej národnej rady.
Môžeme konštatovať, že ako demokratický orgán sme sa
učili robiť kroky v čase plurality a demokracie, ktoré boli,
prirodzene, poznamenané našou neskúsenosťou. Niet však
ospravedlnenia na to, ak sme občas z účelových dôvodov porušovali zákon, najčastejšie zákon o rokovacom poriadku, pretože demokraciu je možné upevňovať len vtedy, ak všetci rešpektujeme rovnaké pravidlá hry. Len postupne sa vytvárala
i určitá miera politickej kultúry, aj keď rozhodne odmietame, aby do nej patrili osobné útoky namiesto argumentov,
osočovanie a ponižovanie.
Pri tom všetkom bol aj klub Strany demokratickej lavice. Má svoj diel zodpovednosti, avšak do takej miery, do
akej mohol ovplyvňovať a ovplyvňoval chod tohto parlamentu.
Do Slovenskej národnej rady sme vstúpili s úmyslom byť konštruktívnou opozíciou. Naša aktivita podlá sociologických
hodnotení bola mierne nadpriemerná voči ostatným klubom
v interpeláciách, pozmeňovacích návrhoch a faktických poznámkach. Naše vystúpenia sme sústredili na otázky sociálne,
na postup ekonomickej reformy a činnosť orgánov výkonnej moci, pričom boli väčšinou podložené fungovaním odborného zázemia pri klube poslancov.
Náš klub ako jediný opozičný klub mal vypracovaný alternatívny ekonomický program, ktorého myšlienky sme opakovane prezentovali v pléne Slovenskej národnej rady. Usilovali sme sa orientovať pozornosť Slovenskej národnej rady na
také závažné otázky, ako je poľnohospodárstvo, fungovanie
štátnej správy, samosprávy miest a obcí, ako aj otázkam privatizácie a jej sprievodných nedostatkov. Aktívne sme prispievali k činnosti výborov Slovenskej národnej rady, ako aj
komisie pre prípravu ústavy Slovenskej republiky a zmluvy
s Českou republikou.
Klub Strany demokratickej ľavice sa počas celého volebného obdobia neuchyľoval k osobným útokom či výpadom. Naopak, vo zvýšenej miere bol ich terčom. Ako opozičnému klubu
so 14 % mandátov nám bolo jasné, že na presadenie akéhokoľvek návrhu potrebujeme získať spojencov. Nešlo o nijaké
strategické aliancie, ako to konštruovali niektorí senzáciechtiví novinári, ale o hľadanie zhody na prospech občanov,
kvôli ktorým tu vlastne všetci sedíme. Išlo o formovanie
väčšinového názoru na báze porozumenia problémov a hľadania
cesty k sebe, nie iba na základe mechanického hlasovania.
Vážené dámy a páni,
končí sa volebné obdobie parlamentu zvoleného na
prechodnú dobu dvoch rokov. Urobili sme prvé kroky na ceste
k demokratickému právnemu štátu, kroky, ktorých pozitíva i
negatíva vidíme jasnejšie dnes, keď sa obzeráme späť.
Dovoľte mi vysloviť želanie, aby nový poslanecký zbor,
ktorý vzíde s nadchádzajúcich parlamentných volieb, dokázal
nadviazať na pozitívne výhonky parlamentnej demokracie, ktoré vyklíčili v tomto volebnom období, a dúfať, že sa dokáže
vyhnúť našim chybám a omylom.
Ďakujem za pozornosť.
/Potlesk. /
Predseda SNR F. Mikloško:
Ďakujem. Prosím predstaviteľa hnutia Együttélés. Pripraví sa Maďarské kresťansko-demokratické hnutie.
Poslanec L. Doboš:
Vážená Slovenská národná rada,
uplynulé dva roky boli zrýchleným časom dejín, takmer
historickým výbuchom. Vo svetle tohto výbuchu vidíme veľkú
konzekvenciu desaťročí násilia. Čas, spoločnosť sú v neustálom pohybe aj vtedy, keď moc si myslí a hlása, že sama je
večná. Svetlo tohto výbuchu osvetľuje novú realitu strednej
a východnej Európy. V tomto regióne už nie sú prítomné ríše.
Od rok 1526, od Moháčskej bitky, teda po takmer piatich desaťročiach tu prvýkrát nie je ríšska armáda a ríšsky vojak.
Tento región mohol byt teraz vyplnený vôľou malých národov
a rôznych národných menšín.
Po premenách v roku 1989 sa v strednej a východnej
Európe objavil nový organizačný princíp, princíp sebaurčenia, a ľudským ideálom tohto princípu je autonómny občan.
V strednej Európe sa vytvorili frontové línie proti sovietskemu ríšskemu násiliu, proti štátnemu centralizmu, proti
väčšinovej presile. Ako vieme, na mnohých miestach sa bojuje
so zbraňami. Špecifickou črtou československej situácie je,
že po novembrových dňoch 1989 sa čoskoro začína tvorba práva, vytváranie právneho poriadku novej reality. Napätie
uplynulých desaťročí násilia je objektivizované zväčša tvorbou práva. Parlamenty sú v tomto zmysle bojiskami bez zbraní.
Slovenská národná rada mala obstáť uprostred týchto
premien, ktoré mali silu výbuchu. Každý sa môže opýtať seba
samého, či sme boli pánmi situácie. Rozhodujúcim pozadím novej politickej reprezentácie parlamentnej tvorby práva je na
Slovensku eufória premeny, city, vášne, občas historické extrémy. Táto eufória mala tri pramene - pocit slobody, slobodu vierovyznania, národné cítenie. Vlastne aj slovenský politický život sa organizoval okolo línie emócií. Všeobecne
je charakterizujúce, že slovenská politika v uplynulých
dvoch rokoch má silné emotívne pozadie. Ako proces sa dá
kvalifikovať takto: od liberalizmu k národnému cíteniu.
Zodpovedala parlamentná tvorba práva novej realite Slovenskej republiky? Nie celkom. Napriek veľkým úsiliam sme
iba na polceste. Najväčším naším dlhom je ústava. Slovenská
parlamentná reprezentácia na základe princípu sebaurčenia
bojovala za dotváranie slovenskej štátnosti. My, poslanci
národných menšín, vychádzajúc z princípu sebaurčenia, sme
súbežne s tým zápasili za uplatnenie samosprávy. Aj tu sme
iba pri monotónnom deklarovaní. Aj túto vetu sme iba začali,
ale nevypovedali. Vytvorili sme mnoho zákonov, ale domnievam
sa, že našu činnosť necharakterizuje iba počet zákonov, ale
kroky, ktorými sme vykročili k demokracii. Domnievam sa, že
sme nakreslili pôdorys parlamentnej demokracie. Podlá
Američanov zákon je morálka. S touto myšlienkou sa aj my
musíme vyrovnať.
Čo považujeme za výsledok uplynulých dvoch rokov my,
poslanci národných menšín hnutia Együttélés? Existenciu samosprávy, možnosť politicky sa organizovať, vlastnú prítomnosť v parlamente, i keď sme tu prítomní ako opozícia, ako
menšina, ale predsa ako parlamentní činitelia, že môžeme byť
spolutvorcami politiky Slovenskej republiky. Domnievame sa,
že napriek mnohým predsudkom, napriek nepodloženým obvineniam sme boli stabilizujúcou silou aj v kritických chvíľach
parlamentu. Nezneužívali sme svoju občiansku a poslaneckú
zodpovednosť.
A negatíva? Čo pociťujeme ako nedostatok, je nedôvera
väčšiny slovenskej parlamentnej reprezentácie a slovenskej
spoločnosti voči Maďarom. Je to stena okolo nás, ktorá je,
žiaľ, aj politickým faktorom. Osobne sa hanbím za jazykový
zákon, hanbím sa aj za to, že jednostranne proväčšinové dodržiavanie jazykového zákona kontrolovala parlamentná komisia. Hanbím sa aj za to, že demokratická vôľa odčiniť krivdy
chce nakresliť červenú líniu pravdy takým lustračným zákonom, ktorý rodí nové krivdy. Hanbím sa aj za to, že kolektívnu vinu z rokov 1945-1949, nositeľom ktorej som bol aj
ako poslanec tohto parlamentu, musím nosiť aj naďalej.
Vážení kolegovia poslanci,
na základe skúseností hovorím, že determinujúce sily
histórie sa v budúcnosti nedajú obísť. Nasledujúci parlament
sa bude musieť vyrovnať s otázkou štátoprávneho usporiadania, ale aj s otázkou samosprávy národných menšín. Nemenej
dôležitou bude odpoveď na otázku dôslednej hospodárskej reformy.
Vážení poslanci,
ďakujem každému kolegovi poslancovi za úctivé podanie
ruky, za dobré slová, za pomoc v našich spoločných záležitostiach. Nakoniec chcem vysloviť svoju úctu Františkovi
Mikloškovi, ktorého hlbokú ľudskosť, humanitu, si vysoko vážim, a považujem za šťastie vo svojom živote, že som s ním
mohol dva roky spolupracovať.
Ďakujem.
/Potlesk. /
Predseda SNR F. Mikloško;
Prosím predstaviteľa Maďarského kresťansko-demokratického hnutia. Pripraví sa Kresťansko-demokratické hnutie.
Poslanec P. Csáky:
Elnök úr, tisztelt kormánytagok,
hölgyeim és uraim,
vážený pán predseda,
vážení členovia vlády,
vážené dámy, vážení páni,
asi nie som jediný v tejto sále, ani v Slovenskej republike, kto má pocit, že v uplynulých dvoch rokoch dostal
niečo iné, ako očakával. Nemožno sa tomu Čudovať, dokonca sa
to dá do značnej miery považovať za vec prirodzenú, veď plány sa často nesplnia tak, ako boli vytýčené, realita vždy
koriguje aj najkrajšie predsavzatia. Obdobie, ktoré máme za
sebou, je typickým prechodným obdobím, tak charakteristickým
pre východnú Európu po páde komunistických režimov. Alebo
len po čiastočnom páde? Preto si tu dovolím hovoriť čiastočne v množnom páde, že v myslení a v konaní, aj vlastnom,
často sme nútení konštatovať ťažko zničiteľnú existenciu totalistických prvkov. Áno, všetci sme prešli, boli sme nútení
prejsť dlhou cestou plnou smrteľných, nebezpečných infekcií,
a obávam sa, že ani jeden z nás nemôže tvrdiť, že po tých
štyroch desaťročiach ostal absolútne imúnny. Nemôžeme sa potom ani diviť, že prostredie, ktoré sa utvorilo okolo nás,
a ktoré sme čiastočne aj sami vytvárali, môžeme charakterizovať ako typické prechodné obdobie plné chýb a nedokonalosti takej doby.
Vedia nesporne silných kladných stránok prechodu k demokracii sa tu vyskytli azda všetky vážnejšie choroby postkomunistických období s niektorými znakmi aj národnej diktatúry. Možno preto, že nemáme s demokraciou skúsenosti, sme
boli nútení s čiastočným sklamaním konštatovať, že starý pán
Tocqueville asi má pravdu, keď hovorí, že demokracia je vládou priemernosti. Ak sa pozrieme na minulé dva roky slovenskej politiky, musíme mu dať za pravdu. Nemyslím si totiž,
že parlament Slovenskej republiky by bol hodný veľmi kladného hodnotenia najmä z hľadiska výskytu veľkých myšlienok,
z hľadiska štátnickej veľkosti a múdrosti, z hľadiska tvorby
konštruktívnych riešení pre problémy Slovenska. A aby bolo
úplne jasné, o čom hovorím, napriek svojmu kritickému vystúpeniu k politike vlády minulý týždeň, teraz nehovorím predovšetkým o vládnej koalícii.
Práca parlamentu v minulom období bola poznamenaná
niektorými schizofrénnymi črtami. Vládna koalícia bola málo
účinná a nie veľmi presvedčivá, opozícia konštruktívne nefunkčná. Spod slovenskej politiky sa stratili skoro všetky
pevné body a júnové voľby budú musieť dať odpoveď na základné otázky súčasnej spoločnosti. V tejto súvislosti si dovolím zacitovať Karia Poppera, známeho filozofa nášho storočia: "Demokraciu nevolíme z toho dôvodu, že by bola len plná
výhod, ale najmä preto, aby sme sa pomocou nej mohli vyhnúť
diktatúre. Voľme demokraciu tak, aby sme si boli vedomí jej
nedostatkov, a hľadajme cesty, ako sa týmto dá vyhnúť. "
V minulom komplikovanom období aj poslanci nášho hnutia
boli v tomto parlamente v neľahkej situácii. Bolo a je nám
absolútne jasné, o čo išlo, o čo ide aj v súčasnosti v Slovenskej republike. Dúfam, že naším dvojročným pôsobením
v tomto parlamente sme dali jednoznačne najavo naše stanovisko. Snažili sme sa a naďalej sa budeme usilovať o vlastné
suverénne politizovanie napriek rôznym výhradám z rôznych
strán. Ospravedlňujem sa, že o tom hovorím, ale po takých
dvoch rokoch nemôžem to nespomenúť, keď na Slovensku existuje cez sto národne orientovaných strán a hnutí, ktoré majú
trojbodové programy, a z nich hneď druhý bod je obmedzenie
práv menšín. A keď už hovorím o tejto téme, musím s ľútosťou
konštatovať, že podľa môjho názoru, okrem iného sme v uplynulom období premárnili aj šancu historického vyrovnania
vzťahov medzi slovenským ľudom a maďarskou národnou menšinou
žijúcou v Slovenskej republike. S veľkou ľútosťou konštatu-
jem tento fakt, ktorý signalizuje, že s demokraciou v tejto
republike niečo nie je v poriadku.
Som oprávnený z tohto miesta opakovane predniesť slová,
že sme za urýchlené a dôstojné uskutočnenie tohto kroku,
zdôrazňujem, za zmierenie sa všetkých občanov v tejto republike. Je a bude to nesmierne potrebné pre našu spoločnú republiku. Z nášho hľadiska takýto akt spočíva na dvoch základných pilieroch. Po prvé - dôstojné vyrovanie sa s minulosťou, predovšetkým s obdobím 1945-1948, ktoré sme opakovane iniciovali aj v tomto parlamente bez adekvátnej reakcie
z druhej strany. Druhým nosným bodom uskutočnenia takéhoto
kroku z nášho hľadiska je uznanie a ústavné zakotvenie práv
národných menšín a umožnenie nášho slobodného vývoja. Som
presvedčený, že tomuto kroku sa nedá vyhnúť. Alternatíva
dôkladne pestovaná inými silami v tejto spoločnosti, to znamená umelé vyvolávanie vášní, pestovanie starých, zahrdzavených komplexov, nie je skutočnou alternatívou, ale slepou
uličkou, vhodnou možno pre politických trpaslíkov, nie však
pre ozajstných štátnikov.
Domnievam sa, že dvojročné pôsobenie našich poslancov
v tomto parlamente dáva každému dostatočné dôkazy, že máme
eminentný záujem na zachovaní a vývoji demokracie v našej
spoločnosti a že vo všetkých kritických chvíľach v politickom dianí sme pôsobili jednoznačne v prospech zachovania politickej, právnej a ekonomickej stability tejto spoločnosti.
Vážená Slovenská národná rada,
záverom mi dovoľte vyjadriť poďakovanie za to, že som
za uplynulé dva roky mal možnosť poznať aj nemálo skutočne
vzdelaných kolegov, skutočných demokratov a ľudí s európskym
horizontom myslenia, ktorí sa snažili vyviesť túto republiku
z krízy a všetkými silami napomáhali vývoj smerom k vyspelým
krajinám. Bolo mne, aj mojim kolegom, cťou s nimi spolupra-
covať. A niektorým iným kolegom, ktorí nechcú chápať, o čom
hovorím, si dovolím zacitovať pána kardinála Racingera, ktorý túto vetu vyslovil pred šiestimi týždňami práve tu,
v Bratislave, a mám také tušenie, že práve na našu adresu:
"Štát nemôže byt zdrojom ani pravdy, ani mravnosti. " K tomu
nech mi je dovolené pridať slová pána Solženicyna trošku aj
na adresu budúceho parlamentu: "Ak za zákonmi nestojí mravnosť a spravodlivosť, tá-ktorá spoločnosť je stratená. " Dúfam, že to nebude aktuálne pre našu republiku.
Ďakujem vám za pozornosť.
/Potlesk. /
Predseda SNR F. Mikloško:
Prosím zástupcu Kresťansko-demokratického hnutia. Pripraví sa zástupca Občianskej demokratickej únie.
Poslanec J. Brocka:
Vážený pán predseda Slovenskej národnej rady,
vážení kolegovia poslanci,
vážená vláda,
milí hostia,
naša spoločnosť prešla za posledné dva roky hlbokými
spoločenskými zmenami. Objektívne ich zhodnotiť, i zhodnotiť
prínos jednotlivých politických subjektov do tohto dlhodobého procesu, bude patriť historikom a treba na to i určitý
odstup času. Mne dovoľte na našej záverečnej 25. schôdzi doplniť mozaiku parlamentných strán o aktivity poslaneckého
klubu Kresťansko-demokratického hnutia krátkou rekapituláciou a jeho hodnotením činnosti Slovenskej národnej rady
v IX. volebnom období.
Kresťansko-demokratické hnutie získalo v prvých slobodných voľbách do Slovenskej národnej rady 31 mandátov. Naši
poslanci boli zastúpení vo všetkých 11 výboroch Slovenskej
národnej rady, 4 pracovali ako predsedovia výborov a spolu
s 2 podpredsedami boli zároveň členmi Predsedníctva Slovenskej národnej rady. Ako členovia vládnej koalície sme sa aktívne podieľali na vypracovaní vládnych návrhov zákonov
a spolupracovali na desiatkach poslaneckých návrhov. Uprostred volebného obdobia, presnejšie v apríli roku 1991, keď
sa víťazné hnutie VPN rozdelilo a jeho časť prešla do opozície, Kresťansko-demokratické hnutie prevzalo väčšiu mieru
zodpovednosti v koaličnej vláde i v parlamente, nakoľko sme
boli najpočetnejším poslaneckým klubom v Slovenskej národnej
rade. Tým bola vyriešená vládna a odvrátená parlamentná kríza.
V procese štátoprávnych rokovaní boli naši poslanci
iniciátormi základných ústavných dokumentov. Už v januári
1991 predložili návrh Ústavy Slovenskej republiky. Pretože
od začiatku sme si boli vedomí, že prijatie ústavy je možné
len spoločným postupom viacerých strán a pri všeobecnom konsenze, požiadali sme Predsedníctvo Slovenskej národnej rady
o zadržanie návrhu, pokiaľ nedôjde ku dohode o jej príprave
i s opozíciou. Rovnakú iniciatívu aj postup uplatnil náš
klub i v súvislosti s návrhom zmluvy o štátoprávnom usporiadaní, ktorej návrh sme predložili už v marci roku 1991.
Tu sa chcem zmieniť i o rozdelení, ktorému sa neubránilo ani Kresťansko-demokratické hnutie, a ktoré postihlo
i náš poslanecký klub, čím sa náš počet znížil na 20 poslancov. Toto oddelenie časti poslancov priamo súviselo s vyššie
uvedenými rokovaniami i dokumentami k štátoprávnemu usporiadaniu. Čo však chcem zdôrazniť, je fakt, že sa to udialo
prakticky až v závere volebného obdobia a neohrozilo to celkovú stabilitu vlády, parlamentu, ba ani spoločnosti.
Z množstva zákonodarných iniciatív a z množstva podnetov na úpravy vyhlášok a nariadení v oblasti zdravotnej
a sociálnej starostlivosti, v oblasti životného prostredia,
reformy školského systému, kultúry a iných oblastí, chcem
spomenúť iba špecifický návrh na novelizáciu zákona o rodine. Je to zásluha celej Slovenskej národnej rady, že tento
návrh odsúhlasila trojpätinovou väčšinou. Osud návrhu sme
sledovali i vo Federálnom zhromaždení. Vyvinuli sme značné
úsilie, aby sa návrh novely dostal ešte na program poslednej
schôdze Federálneho zhromaždenia. V apríli Federálne zhromaždenie schválilo novelu zákona, tým zrovnoprávnilo obidve
formy uzatvárania manželstva a tým odstránilo ďalšiu z deformácií totalitnej minulosti.
Naši poslanci intenzívne spolupracovali pri zákonodarnej činnosti na ekonomickej reforme, ale i pri jej samotnej
realizácii, najmä v procese privatizácie. Z účasti na riešení národohospodárskych problémov spomeniem z mnohých iba
problematiku pokračovania výstavby vodného diela Gabčíkovo.
Pri hodnotení nášho dvojročného účinkovania v parlamente musím tiež konštatovať, že nie všetky naše zámery sa nám
podarilo realizovať. Za svoj veľký úspech však považujeme,
že sme výrazným podielom prispeli k zachovaniu politickej
i ekonomickej stability našej spoločnosti, k dodržiavaniu
ústavnosti pri riešení všetkých konfliktov, a že sa nám spoločne podarilo položiť základy parlamentnej demokracie
- a verím, že pevné.
Dovoľte mi moju záverečnú rekapituláciu zakončiť menej
vážne. Teší nás nielen to, že sme do nášho klubu nakoniec
získali i predsedu, či dirigenta tohoto najvyššieho zákonodarného zboru Františka Miklošku, ale najmä to, že sme mnohokrát našli spoločnú reč, spoločný tón so všetkými stranami
a hnutiami nielen pri schvaľovaní zákonov, čoho symbolom bo-
Minulý
Nahoru
Další
Související odkazy
25. schůze
Pondělí 11. května 1992
Informace
O stenoprotokolech
Hlavní menu
Přehled obsahu
Společná česko-slovenská
digitální parlamentní knihovna
Digitální knihovna
České sněmy
Informace
Rejstříky
Zajímavosti v repozitáři
English
Česky
Hledat
Plnotextové vyhledávání
Přihlásit/registrovat se do ISP
Mapa webu
Nápověda
Odběr RSS
Prohlášení přístupnosti
Parlament České republiky, Poslanecká sněmovna, Sněmovní 4, 118 26, Praha 1 - Malá Strana
Telefon na spojovatelku:
257 171 111
Informace dle zákona 106/1999 Sb.
YouTube
Facebook
Twitter
Instagram

SNR 1990-1992, 25. schůze, část 4/4 (11. 5. 1992)
Přejít na hlavní navigaci
Přejít na navigaci sekce
Nacházíte se:
Digitální knihovna
›
SNR 1990-1992
›
Stenoprotokoly
›
25. schůze
›
Pondělí 11. května 1992
Neprošlo opravou po digitalizaci !
Pondělí 11. května 1992
Minulý
Dolů
Další
li zborové vianočné koledy. Verím, že v tomto sme i vašim
pričinením boli svetoví.
Ďakujem vám za pozornosť.
/Potlesk. /
Predseda SNR F. Mikloško:
Prosím zástupcu Občianskej demokratickej únie. Pripraví
sa zástupca Strany zelených na Slovensku.
Poslanec P. Tatár:
Vážený pán predseda,
vážení členovia vlády,
vážené panie poslankyne, páni poslanci,
dámy a páni,
každý politický klub hodnotí volebné obdobie podlá toho, čo sa mu podarilo dosiahnuť. Takto hodnotí toto dvojročné obdobie aj poslanecký klub Občianskej demokratickej únie.
Je len celkom samozrejmé, že opozícia hodnotí dvojročné obdobie negatívne. Napriek úpornej snahe sa jej nepodarilo
zastaviť, procesy transformácie v našej krajine. Nepodarilo
sa jej zastaviť ekonomickú reformu, privatizáciu, vrátenie
pôdy vlastníkom a premenu družstiev. Nepodarilo sa jej rozložiť spoločný štát. Preto chcem hneď na začiatku povedať,
že poslanecký klub Občianskej demokratickej únie hodnotí
dvojročné výsledky práce Slovenskej národnej rady veľmi pozitívne.
Všetci vieme, že nemôžeme za dva roky dosiahnuť to, čo
trvalo vyspelým demokratickým krajinám 40 rokov. Vieme
o všetkých ťažkostiach a nedostatkoch tohto dvojročného obdobia. Ak z nášho pohľadu, z pohľadu poslancov politickej
strany, ktorá prevzala na začiatku volebného obdobia hlavné
záruky za gigantickú transformáciu našej spoločnosti, aká
v tomto storočí nemá práve svojím pozitívnym spôsobom obdoby, hodnotíme uplynulé dva roky pozitívne, máme na to dôvody. Vždy vtedy, keď hovoríme o nespokojnosti, musíme si totiž položiť otázku, o nespokojnosť s čím ide. Neboli sme to
my, kto spochybňoval nádej na slušný život v demokratickej
spoločnosti, ktorá sa rozžiarila v novembri 1989. Naša nespokojnosť vyplýva z toho, že sme mohli prijať viac a lepšie
pripravených zákonov. Musíme však povedať, že mnohé boli
výsledkom kompromisu práve medzi koalíciou a opozíciou a nemali vždy natoľko dôslednú povahu, ako by sme si želali.
Môžeme povedať, že sme aj v legislatívnej oblasti mohli
byt podstatne ďalej, keby viaceré politické strany boli rozoznali, čo je vecne dôležité a čo je politická rétorika.
Mohli by sme byť ďalej, keby opozícia bola skutočne konštruktívna, keby bola pristupovala k zákononom, ktoré v naprostej väčšine pripravovala vládna koalícia, aj to treba
zdôrazniť, z pozície urýchľovania a nie spomaľovania či brzdenia celého procesu.
Občianska demokratická únia je konzervatívna strana
predovšetkým v tom zmysle, že aj v našej spoločnosti chce
nastoliť normálne pomery vyspelých demokratických krajín. Sú
jej cudzie akékoľvek socialistické experimenty, ktoré história odsúdila na zánik. Občianska demokratická únia chcela
a kráčala cestou, ktorá sa osvedčila vo vyspelých krajinách,
a k tomu pripravovala aj zákonodarstvo. Nie sme spokojní so
všetkými zákonmi. Na prvom mieste musím pripomenúť zákon
o samospráve a štátnej správe, ktorý pripravovalo niekdajšie
ministerstvo vnútra. Tento zákon nesie na sebe ešte stále
stopy starého centralizmu a byrokratizmu. Nedokázali sme
pripraviť taký zákon o ochrane ľudského života, ktorý by
rešpektoval právo matky na rozhodnutie o ľudskom živote
a skĺbil ho zároveň s modernými zdravotníckymi, osvetovými
a etickými normami. Nedokázali sme pripraviť taký zákon
o navrátení cirkevných majetkov, ktorý by vychádzal zo skutočného poznania stavu, umožnil by cirkvám reálne existovať
a zároveň by umožnil riešiť komplexne vzťah cirkvi k štátu.
Prijali sme však množstvo kľúčových zákonov, ktoré neumožnia pri demokratickom vývine na Slovensku a v Československu návrat do starých pomerov. Boli to najmä zákony
ekonomické, ale aj zákony týkajúce sa základných ľudských
práv. Pripomeniem len nie veľmi populárny jazykový zákon,
prijatie ktorého nám však umožnilo prijať následne Listinu
základných ľudských práv, ktorá ochraňuje predovšetkým občana pred štátom. Tento zákon nám umožnil stať sa členmi
Európskej rady, Európskeho parlamentu a následne podpísať
asociačnú dohodu s európskymi spoločenstvami, ktorá nám už
teraz otvára západné trhy. Vyrovnali sme sa aspoň čiastočne
s našou minulosťou, a to vo vzťahu k židovským spoluobčanom
a karpatským Nemcom. Ostáva nám vysporiadať sa s obdobím
posledných 40 rokov, ako aj uzavrieť kapitolu povojnových
slovensko-maďarských vzťahov.
V politickej rovine sa nám podarilo, napriek veľkému
odporu a pribúdajúcej opozícii aj z radov pôvodne koaličných
poslancov, vytvoriť podmienky pre takú činnosť koaličnej
vlády, aby mohla v sťažených podmienkach plniť vládny program. To pokladá náš poslanecký klub ODÚ za jeden z dvoch
najvýznamnejších výsledkov svojej činnosti.
Poslanecký klub Občianskej demokratickej únie hodnotí
aj výsledky zápasu o štátoprávne usporiadanie. Občianska demokratická únia bola od začiatku a ostala na pozícii spoločného štátu ako štátu dvoch rovnoprávnych republík. V časovej
tiesni a v zmenenom zložení Slovenskej národnej rady sa nepodarilo dospieť k podpísaniu zmluvy medzi Českou národnou
radou a Slovenskou národnou radou. Nebolo to možné preto, že
na slovenskej, ale aj českej politickej scéne vznikli veľmi
odlišné predstavy o štátoprávnom usporiadaní. Na slovenskej
politickej scéne stáli proti sebe predstavy o samostatnom
slovenskom štáte, o konfederácii a federácii. Na českej
strane chýbala u niektorých politických subjektov väčšia
pružnosť pri posudzovaní toho, čo je v prospech novovytváraného vyjadrenia štátopávneho usporiadania v rámci Českej
a Slovenskej Federatívnej Republiky, a čo skutočne smeruje
k rozpadu štátu. Sme však presvedčení, že cesta, po ktorej
sme sa vydali, je skutočne dobrou cestou pre všetkých, ktorí
si želajú naozaj prosperujúci, spoločný federatívny štát,
a že skôr či neskôr sa budú musieť jasne prejaviť aj tie sily, ktoré svoje kroky k utvoreniu samostatného štátu zakrývajú pod obrazné pomenovania medzinárodnej subjektivity,
schválenia úplnej ústavy samostatnej Slovenskej republiky,
či zániku federálnej ústavy.
To všetko sú kroky, ktoré po prijatí zvrchovanosti majú
viesť nielen k tvorbe samostatného štátu, ale priamo ho
uskutočnil. Skrývať to pred verejnosťou je a bude stále ťažšie. Musí si to uvedomiť rovnako HZDS ako SKDH tak, ako si
aj SDĽ bude musieť uvedomiť, že nebude môcť donekonečna lavírovať medzi spoločným a samostatným štátom. My, poslanecký
klub Občianskej demokratickej únie, sme presvedčení, že naša
existencia v spoločnom štáte je pre nás, Slovákov, ale aj
pre príslušníkov národnostných menšín, výhodná, a to ako
ekonomicky, tak geopoliticky, že vytvára perspektívu nášho
úspechu, ale aj úspechu celého stredoeurópskeho regiónu.
Preto sa jasne a jednoznačne hlásime k myšlienke česko-slovenskej štátnosti a ku skutočnému federalizmu, a to nielen
vo vzťahu medzi Slovenskou republikou a Českou republikou,
ale aj vo vzťahu medzi štátom a občanom, medzi centrom, regiónmi a obcami, kde ešte stále vidíme práve na Slovensku
veľký tlak po byrokratickom centralizme a po uľpievaní na
starých socialistických vzťahoch.
Vážené panie poslankyne,
vážení páni poslanci,
dovoľte mi, aby som sa na záver, keď Slovenská národná
končí svoje IX. volebné obdobie, poďakoval poslancom Občianskej demokratickej únie za pevnú líniu, ktorou sledovali náš
volebný program do poslednej chvíle. Dovoľte mi, aby som sa
poďakoval koaličným poslancom za to, že statočne doviedli
toto plénum k výsledku, pri ktorom si môžeme povedať, že sme
svoju úlohu splnili. Dovoľte mi, aby som vyjadril porozumenie pre postoje opozície, aj keď boli často diametrálne odlišné od názoru poslancov nášho poslaneckého klubu ODÚ. Žili
sme obdobie prvého slobodného parlamentu po vyše 50 rokoch.
Verím, že k slobode pribudne v novom parlamente aj väčší
zmysel pre druhú stranu mince, zvanej sloboda - pre zodpovednosť, pevnosť a stálosť postojov.
Dovoľte mi povedať, že tento parlament vykonal v konečnom dôsledku lepšiu prácu, akú si získal na verejnosti povesť. Budúci parlament bude musieť zreteľnejšie zvážiť, ako
jasnejšie, konkrétnou prácou zvýšiť rešpekt verejnosti voči
práci parlamentu ako základu demokracie. Konči sa dynamické
a dramatické obdobie v dejinách našej vlasti. Dovoľte mi
vysloviť presvedčenie, že sme pred históriou obstáli čestne.
Demokracia, fungujúce trhové hospodárstvo a obnova etiky sa
stali základom nádeje na slušný život v demokratickej spoločnosti, nádeje, že sa naplnia sny našich otcov. Ich naplnenie bude do veľkej miery záležať práve na roku 1992, kedy
sa rozhodne, či zastaneme na polceste, alebo bude naplnená
naša nádej žiť konečne v modernom demokratickom a tolerantnom štáte.
Ďakujem za pozornosť.
/Potlesk. /
Predseda SNR F. Mikloško:
Prosím zástupcu klubu Strany zelených na Slovensku, potom zástupcu Demokratickej strany.
Poslankyňa Z. Tóthová:
Vážený pán predseda,
vážená vláda,
vážené poslankyne a poslanci,
vážené manželky a manželia mojich kolegov na balkóne,
náš parlament zvolený na dva roky končí svoje funkčné
obdobie. Končí obdobie, ktoré aj nám, zeleným, umožnilo podieľať sa na zmenách v našej spoločnosti. Do Slovenskej národnej rady sme prišli ako najmenší poslanecký klub, plný
entuziazmu, že urobíme všetko pre to, aby tu zaznel zelený
hlas na ochranu nášho prostredia. Práve zelení dopĺňali
uznesenia štátnych koncepcií k poľnohospodárstvu, k Národnému programu podpory zdravia, ku Gabčíkovu o ekologický rozmer, dali rozsiahle pripomienky k energetickej koncepcii
Slovenska, iniciovali predloženie správy o stave a vývoji
životného prostredia na pléne Slovenskej národnej rady. Upozorňovali sme na nedostatočný sociálny a ekologický akcent
ekonomickej reformy, varovali sme proti bezduchému preberaniu západného životného štýlu. V afére Tatragate sme upozornili na nebezpečenstvo výpredaja národného bohatstva.
Popri mnohých pripomienkach, ktoré sa nám podarilo presadiť do zákonov, za veľké plus považujeme vytvorenie osobitnej štátnej správy v životnom prostredí a zakomponovanie
zeleného oddielu do návrhu Ústavy Slovenskej republiky. Sami
by sme to, samozrejme, nedokázali, preto chcem poďakovať
všetkým, ktorí nám pomáhali v tomto parlamente presadzovať
zelené myšlienky.
Vážené poslankyne,
vážení poslanci,
na ťažkú parlamentnú prácu nebola väčšina z nás pripravená. Zvlášť osvojenie si prvkov tradičnej parlamentnej demokracie a ťažkej práce s legislatívou sa nedalo naučiť zo
dňa na deň. Hovorí sa a platí, že bez slobody slova nie je
diskusia, a dodávam, že bez poriadku nie je žiadna. A poriadok a disciplína tu, v tomto parlamente, veľakrát chýbali.
Neraz sa porušoval rokovací poriadok, neskoro a nesystematický sme dostávali návrhy zákonov, mementom zostáva prezentácia politickej kultúry, ktorá sa tak ochotne porušovala
a predvádzala najmä pred televíznymi kamerami. Tá bežná
mravčia práca vo výboroch pri diskusiách k zákonom, v komisiách, v poslaneckých prieskumoch, zostala takmer nepovšimnutá, málo sa prezentovala. Neinformovaný občan mal potom
dojem, že práca poslancov je len to, čo vidí na zasadnutí
pléna a častokrát poloprázdny parlament chápal ako prejav
neúcty voči voličom.
Pred niekoľkými mesiacmi bola diskusia o dôležitých
spoločenských a politických otázkach a zákonoch poznačená
predvolebným bojom. Za iný názor sa často nálepkovalo a osočovalo, politickí protivníci sa napádali len preto, že sú
z tej či onej strany. Stranícke záujmy často stáli nad obecnými, spoločenskými. Občania tým boli právom znechutení,
a slobodne a demokraticky zvolený parlament a vláda tak postupne strácali úctu a dôveru ľudí. Pritom mnoho chýb vzniklo z neskúsenosti, snáď aj krátkosťou volebného obdobia. Keď
sa začalo pracovať konštruktívne, už tu boli vo výhľade nové
voľby a predvádzanie sa politických strán na úkor syntézy
parlamentnej práce.
Napriek týmto problémom bol odvedený veľký kus práce,
čo nakoniec vyplynulo aj zo správy pána predsedu Miklošku.
Bola tu snaha všetkých začať budovať nový demokratický
a právny štát s prosperujúcou trhovou ekonomikou. Niektorí
zdôrazňovali, aby bol aj sociálne spravodlivý, a zelení upozorňovali, aby sa nezabúdalo aj na aspekty ekologické. Ekologická obnova našej krajiny bude totiž zo všetkého asi najťažšia. Stojíme na križovatke. Storočie, ktoré sa blíži ku
koncu, prinieslo mnoho ohromujúcich poznatkov, ale tiež krvavé vojny, vyhladzovacie tábory, spochybnenie kultúrnych
hodnôt, rôzne diktatúry, ktorých sme nakoniec boli svedkami
aj my, ale i riziko globálneho zničenia životného prostredia
pre seba i pre našich vnukov. Dnes máme veľkú šancu to zmeniť. Preto musíme vytvárať takú spoločnosť, ktorá by dokázala spojiť zlepšovanie kvality ľudského života s uchovávaním
rozmanitostí prírodných hodnôt.
Vážená Slovenská národná rada,
končia dva roky, ktoré boli pre nás ťažké a poučné. Verím, že tí, ktorí po nás budú pokračovať a sedieť v tomto
parlamente, si uvedomia, že spoločnosť, ktorá chce ísť ďalej, sa nezaobíde bez foriem práce založených na kolegialite
a úzkej spolupráci. Duch tolerancie a priateľstva by sa mal
zachovávať spolu so schopnosťou vedieť sa postaviť tam, kde
sme najpotrebnejší, bez ohľadu na vlastnícke záujmy a stranícku príslušnosť.
Ďakujem za pozornosť.
/Potlesk. /
Predseda SNR F. Mikloško;
Ďakujem. Prosím predstaviteľa Demokratickej strany.
Pripraví sa zástupca Slovenskej národnej strany.
Poslanec I. Brndiar:
Vážený pán predseda,
vážená vláda,
dámy a páni poslanci,
dovoľte mi, aby som za klub poslancov Demokratickej
strany na záver IX. volebného obdobia zhodnotil prácu našich
poslancov a taktiež krátko zhodnotil činnosť Slovenskej národnej rady videnej našimi očami.
Poslanci Demokratickej strany vytvorili jeden z menej
početných klubov poslancov Slovenskej národnej rady. Početnosť klubu zodpovedala jednak výsledkom volieb, jednak procesu určitej diferenciácie vo vnútri každej zo strán. Tento
proces bol podlá všetkého zákonitý. Nevyhla sa mu nijaká
strana, pochopiteľne, ani naša. Tak sa stalo, že v priebehu
dvojročného funkčného obdobia dvaja poslanci zvolení na kandidátke Demokratickej strany prešli do iných politických
klubov a dvaja poslanci sa vzdali svojho mandátu. V súčasnosti klub tvorí päť poslancov, ktorí za celé funkčné obdobie zostali verní svojej strane a verní programu Demokratickej strany.
Demokratická strana sa zúčastňovala aktívnej práce na
strane vládnej koalície. Táto pozícia zodpovedá skutočnosti,
že program Demokratickej strany bol veľmi podobný ako program vlády, a to aj prvej, ktorá bola do apríla 1991, aj rekonštruovanej vlády, ktorá na tento program nadviazala. Práve vernosť programu predloženého Demokratickou stranou pred
voľbami v roku 1990 - a zdôrazňujem programu a nie osobnostiam - určovali postoje poslancov našej strany v rozličných krízových situáciách, v ktorých sa slovenský parlament
ocitol. Týchto krízových situácií nebolo málo. V tejto súvislosti mi dovoľte, aby som sa dotkol problematiky vzťahu
koalícia kontra opozícia.
K parlamentnej demokracii patrí pochopenie mechanizmu
dobrého fungovania spoločnosti, t. j. vytvorenie vládnej koalície a k nej primeranej opozície. Toto fungovanie je
v princípe takéto: strana alebo skupiny strán, za ktoré vo
voľbách hlasuje väčšina voličov, zostaví vládu a vládne,
riadi štát. Menšina vytvorí opozíciu. Úlohou opozície je
overovať a kriticky hodnotiť všetko, čo koalícia zamýšľa
a realizuje. Musí mat k tomu zabezpečené všetky predpoklady,
najmä slobodu prejavu, všetky ďalšie slobody a práva k vykonávaniu svojej spoločenskej funkcie, t. j. kritickému postoju
k spôsobu riadenia štátu. Bez takto vytvoreného mechanizmu
nemôže spoločnosť dosť dobre fungovať. Myslím si, že najväčším naším výsledkom je, že tento mechanizmus sa podarilo
vytvoriť a začal aj fungovať, je na to veľmi veľa dôkazov,
ale bol aj narušovaný určitým nekonštrukčným postojom, určitým prelínaním a menením programu v priebehu volebného obdobia u daktorých poslancov.
Celý tento mechanizmus, aj keď je všeobecne známy,
zdôrazňujem preto, aby som poukázal na skutočnosť, že za dosiahnuté výsledky zodpovedá jednak vládna koalícia, ale prinajmenšom v rovnakej miere aj opozícia. Preto nemá zmysel
prisvojovanie si úspechov parlamentu ktoroukoľvek zo zúčastnených strán, ani zvaľovať vinu za neúspech na iných.
Úspechy parlamentu sú úspechmi v podstate všetkých a neúspechy tiež idú na vrub všetkých.
Prácu parlamentu ako celku nemusím už podrobnejšie hodnotiť, urobil to pán predseda František Mikloško. Zdôrazním
len množstvo zákonov, ktoré sme za dva roky prijali a ktoré
asi znamenajú doterajší rekord za jedno funkčné obdobie.
Predpokladám, že tento rekord veľmi dlho nebude prekonaný.
Za neúspech považujem hlavne nedosiahnutie vytvorenia ústavného systému. Predpokladám, že nasledujúci parlament nadviaže na doteraz vytvorené dielo a úspešne ho dokončí.
Vrátim sa k činnosti klubu poslancov Demokratickej
strany. Moji kolegovia boli aktívni vo všetkých orgánoch
Slovenskej národnej rady, teda vo výboroch, v rôznych komisiách, v Predsedníctve Slovenskej národnej rady a podobne.
Za ťažisko svojej práce sme nepovažovali rôzne deklarácie
a vykrikovanie a hádky, ale najmä to, čo poslancom najviac
prináleží - tvorbu dobrých zákonov. Preto nie je zanedbateľné, že naši poslanci sú podpísaní cca na 50 zákonoch ako navrhovatelia. Postoje poslancov za Demokratickú stranu pri
rokovaniach Slovenskej národnej rady a jej orgánov vyplývali
z nášho volebného programu, ktorý sme voličom predložili
v roku 1990 a ktorému sme zostali verní. Postoje teda korešpondovali s našimi hlavnými programovými cieľmi, a to po prvé - budovanie česko-slovenskej federácie na základe rovnoprávneho postavenia Slovenskej republiky a českej republiky,
po druhé - uplatňovanie radikálnej ekonomickej reformy ako
základného predpokladu nutnej transformácie a budúceho prosperovania spoločnosti, po tretie - uplatňovanie ľudských
práv a občianskych slobôd, dobrých vzťahov medzi národmi,
národnosťami a etnickými skupinami, ktoré žijú v našej republike.
Na záver by som vás chcel upozorniť na určitú zvláštnosť nášho poslaneckého klubu Demokratickej strany. Väčšinu
v ňom totiž stále vytvárali ženy a musím povedať, že sa to
odrážalo na našej práci priaznivo, fungovalo to v klube dobre. Ďalej dovoľte, aby som za vykonanú prácu poďakoval kolegom Edovi Granecovi, Márii Olejníkovej, Božke Badálovej
a najmä pani Hanke Zelinovej, ktorá dokázala múdrym slovom
vždy povzbudiť a usmerniť. Dovoľte, aby som poďakoval vám
všetkým za spoluprácu. Novému slovenskému parlamentu prajem
veľa úspechov. /Potlesk. /
Predseda SNR F. Mikloško;
Prosím zástupcu Slovenskej národnej strany. Ako posledný sa pripraví zástupca Maďarskej občianskej strany.
Poslanec M. Andel:
Vážené dámy,
vážení páni,
pokúsim sa krátko zbilancovať naše spoločné dvojročné
úsilie z pohľadu poslaneckého klubu Slovenskej národnej
strany. Hneď na úvod musím povedať, že odchádzame tak, ako
sme sem prišli poverení vôlou polmilióna voličov. Nezmenili
sme názov, nerozpadli sme sa a nerozišli sme sa na viac politických subjektov. Odišlo iba zopár jedincov, ktorým sa
nedostalo miesto na našej kandidátskej listine. Slovenská
národná strana nezmenila názor na myšlienku zvrchovanosti,
suverenity a medzinárodno-právnej subjektivity Slovenskej
republiky. Teší nás, že napriek odporu ostatných sa nám myšlienku zvrchovanosti, originálnej suverenity Slovenskej republiky podarilo postupne zaštepiť i do iných politických
strán a hnutí. Úprimne nás to teší, lebo nikdy sme netvrdili, že iba my zastupujeme slovenský ľud. Ak nám to niekedy
niekto vkladal do úst, robil to zámerne. Nechcem v týchto
chvíľach rekriminovať, lebo k našej povahe patrí i odpúšťať.
Odpustiť ale neznamená zabudnúť. /Smiech v sále. /
Nezabúdame, a už len pre poučenie seba a tých po nás,
ktorí sem prídu, že myšlienka slovenského národného záujmu
sa v tejto snemovni rodila ťažko. Skôr, než sa narodila,
dostala úder pri prijímaní tzv. jazykového zákona. Vtedy
išlo o viac, ako len o to, či zvíťazí matičný alebo koaličný
návrh. Vtedy mohol zvíťaziť národný záujem. Nestalo sa tak,
lebo koalícia opojená ešte čerstvou mocou a myšlienkou, že
v parlamente má vždy pravdu, i keď to pravda nebola, dohnala
veci na ostrie noža. Možno si vtedy nikto z nás neuvedomil,
že kľačiaci ľudia pred budovou Slovenskej národnej rady, ľudia zaujímajúci sa o veci verejné, to je naša najväčšia spoločná devíza. Reforma spoločnosti sa nedá robiť, keď sa občania nezaujímajú o dianie okolo nich.
Jazykovým zákonom sa v našej slovenskej spoločnosti začal proces apatie, nezáujmu o veci verejné. Jazykovým zákonom sme postavili mimo ochranu časť vlastného národa, čo
zrejme nemá obdobu v histórii iných parlamentov. Tento skazonosný proces zavŕšil náš parlament nepremysleným zákonom
o komunálnych voľbách. Poslanci Slovenskej národnej strany
majú v oboch prípadoch čisté svedomie. Varovali pred stavom,
ktorý nastane. Čas nám dal, bohužiaľ, za pravdu. Rovnako naše návrhy a argumentácia boli odmietnuté pri návrhoch deklarácie zvrchovanosti Slovenskej republiky, zmeny zástavy Slovenskej republiky, pri návrhu štátneho sviatku a pri návrhu
ústavného zákona Slovenskej národnej rady o referende. Naše
dva riadne podané návrhy Ústavy Slovenskej republiky sa
nikdy nedostali na rokovanie. Návrhom zákona o referende sme
chceli vyvrátiť vedome živený mýtus, že na Slovensku sú sily, ktoré chcú čosi slovenskému ľudu nadiktovať.
Nechám histórii zhodnotenie tých dvoch rokov, ale dovolím si predpovedať, že nie práve najčestnejšie miesto zaujmú
v histórii tí, ktorí po dva roky brzdili prirodzený proces
emancipácie slovenského národa. Brzdili ho všemožným spôsobom, ale všetky snahy sú márne. Myšlienku zvrchovanosti si
dnes od nás osvojili i druhé strany a hnutia. Dnes už nestojíme pred týmto problémom sami. Dovolím si tvrdiť, že deklarácia zvrchovanosti nebude o pár týždňov pre Slovenskú národnú radu horúcim zemiakom, ale že to bude uzatvorená kapitola. Viem, že pre našich poslancov v Slovenskej národnej
rade vyvstane ďalší problém postupne nakloniť ostatných na
myšlienku štátnej suverenity.
Dámy a páni,
vstupovali sme do tohto parlamentu s myšlienkou demokracie a humanizmu. Už prvé zasadnutie nás však vyviedlo
z omylu. Nepomerne zastúpenie Predsedníctva Slovenskej národnej rady, proti ktorému sme tak dlho bojovali, sa ukázalo
ako balvan ťažiaci prácu Slovenskej národnej rady v jej vnútornom živote, ale i navonok. Nepomernosti zastúpenia
v Predsedníctve Slovenskej národnej rady kladiem na vinu
i časť neúspechu pri tvorbe Ústavy Slovenskej republiky.
Ústava, to mala byť hlavná úloha tohto parlamentu. Z tejto
úlohy Slovenská národná rada prepadla. Nepomôžu nám žiadne
obhajujúce sa vety. Ústava je základom, od ktorého sa má odvinúť právny systém ako základ novorodiacej sa demokracie.
Sami dobre viete, ako prirýchlo sme niektoré zákony museli
novelizovať.
Často sa nám vytklo, že opozícia je málo konštruktívna
resp. že je deštruktívna, ale čo urobila koalícia pre korektnosť vo vzťahoch medzi opozíciou a koalíciou? Nepomerne
zloženie Predsedníctva Slovenskej národnej rady, praktiky
pri vedení schôdzi, zaraďovanie alebo nezaraďovanie návrhov,
kauza odvolanie vlády a pána Mečiara, to všetko sú slabé
chvíle našej spoločnej stavby za tieto dva roky. Pri troche
veľkorysosti k opozícii, pri nepodozrievaní opozície zo
zlých úmyslov, sa tomu dalo, samozrejme, predísť, dalo sa
ukázať voličom, že politické strany vedia čosi viac, ako sa
hašteriť, že nielen ten má pravdu, kto ovláda predsednícky
mikrofón, ale ten, koho argumenty presvedčia. Z tohto pohľadu sú tie dva roky nevyužitou príležitosťou postaviť Slovensko na pevné piliere demokracie. Voliči už zvážia, ktorá
strana a hnutie, ktorí politici sa ako správali a určite sa
rozhodnú i podlá tohto kritéria.
Záverom mi dovoľte povedať, že poslanci Slovenskej národnej strany odchádzajú z tohto parlamentu so vztýčenou
hlavou. Ani raz ich nevítal alebo nevyprevádzal piskot občanov zhromaždených pred budovou Slovenskej národnej rady.
/Šum v sále. / V kritických chvíľach sa zachovali podľa vôle
svojich voličov, a napriek tomu, že zvrchovanosť a Ústavu
Slovenskej republiky tento parlament neprijal, odchádzajú
spokojní. Veď tento parlament mohol s prirodzeným právom národa naložiť ešte aj horšie. A tomu sme zabránili.
Ďakujeme za dôveru občanom, ktorí nás sem zvolili, ktorí náš návrh ústavy vo verejnej diskusii podporili na 60 %
došlých hlasov. Nesklameme ich ani v budúcnosti. Vám všetkým
ďakujem, že sme si niekedy, samozrejme, vymenili i ostrejšie
slová, ale boli myslené v dobrom v zápale vzájomného parlamentného boja. Všetkým nám želám spoločne viac tolerancie
a znášanlivosti, podstatne viac, ako iba jej deklarovanie.
Ďakujem za pozornosť.
/Potlesk. /
Predseda SNR F. Mikloško:
Prosím zástupcu Maďarskej občianskej strany.
Poslanec L. Pirovits:
Vážený pán predseda,
vážení členovia vlády,
vážení hostia,
vážené poslankyne,
vážení poslanci,
dovoľte mi v tejto slávnostnej chvíli z príležitosti
ukončenia našej poslaneckej činnosti v IX. volebnom období
predniesť v mene poslancov Maďarskej občianskej strany nie-
Minulý
Nahoru
Další
Související odkazy
25. schůze
Pondělí 11. května 1992
Informace
O stenoprotokolech
Hlavní menu
Přehled obsahu
Společná česko-slovenská
digitální parlamentní knihovna
Digitální knihovna
České sněmy
Informace
Rejstříky
Zajímavosti v repozitáři
English
Česky
Hledat
Plnotextové vyhledávání
Přihlásit/registrovat se do ISP
Mapa webu
Nápověda
Odběr RSS
Prohlášení přístupnosti
Parlament České republiky, Poslanecká sněmovna, Sněmovní 4, 118 26, Praha 1 - Malá Strana
Telefon na spojovatelku:
257 171 111
Informace dle zákona 106/1999 Sb.
YouTube
Facebook
Twitter
Instagram

SNR 1990-1992, 25. schůze, část 5/4
Přejít na hlavní navigaci
Přejít na navigaci sekce
Nacházíte se:
Digitální knihovna
›
SNR 1990-1992
›
Stenoprotokoly
›
25. schůze
›
Neprošlo opravou po digitalizaci !
Minulý
Dolů
koľko poznámok a myšlienok. Podrobné zhodnotenie činnosti
učinil už pán predseda, preto by som sa upriamil iba na
niektoré z hľadiska našich poslancov dôležité momenty v našej parlamentnej práci.
Demokratickými voľbami v roku 1990 sa začala cesta pluralitnej spoločnosti. Keďže sme sa dostali do parlamentu
s víťazným politickým hnutím, a tým aj do vládnej koalície,
naša zodpovednosť v parlamentnej práci v čase demokratických
premien bola nesmierne veľká a zložitá. Vyjadruje to aj personálne obsadenie niektorých štátnych funkcií našimi poslancami, a to napriek málopočetnému pôvodne 6-člénnemu zastúpeniu v Slovenskej národnej rade. V našich radoch je aj najmladší člen tohoto parlamentu.
Boli sme si vedomí toho, že vstupujeme po každej stránke do náročného volebného obdobia bez väčších politických
a parlamentných skúseností, ale viedla nás v tom snaha
a jednoznačný cieľ - založenie základov a posilnenie demokratickej, humánnej a prosperujúcej spoločnosti s trhovým
hospodárstvom a vybudovanie právneho štátu, v ktorom práva
a povinnosti štátnych orgánov a občanov právne predpisy náležite vymedzujú, v ktorom štátne usporiadanie zabezpečuje
právom garantovanú ochranu občanom voči prípadnej svojvôli
štátnych orgánov. Nemenej dôležitá bola pre nás aj skutočnosť, že to všetko sme mali uskutočniť a dosiahnuť právnymi
prostriedkami, ústavnou cestou tak, aby boli garantované aj
práva menšín. Napriek niektorým, predovšetkým zo strany opozície spochybneným krokom, môžeme skonštatovať, že sa nám to
aj podarilo.
Na Slovensku sa počnúc jeseňou roku 1990 začala tvoriť
špecifická a zložitá politická scéna, ktorá nesmierne sťažila a skomplikovala našu prácu. Do tohto obdobia spadá aj
problematika jazykového zákona, ktorého riešenie odčerpalo
nemálo energie. V tomto období bolo prijaté aj uznesenie
v súvislosti s Listinou základných práv a slobôd. Naša parlamentná práca v roku 1991 pokračovala v čase neustálych dynamických spoločenských zmien a polarizácie politických síl,
ktorá značne poznačila aj našu prácu a prácu celej koalície.
Postupne sa zvýšila naša úloha, ako aj zodpovednosť koalície. V záujme udržania stability spoločnosti museli sme zvážiť všetky naše kroky. Toto naše úsilie sa prejavilo aj
v tom, že parlament predsa neukončil predčasne svoju činnosť. Považujeme za úspech, že naši poslanci sa zviditeľnili
v parlamentnej práci, jasne sformulovali svoje postoje
a stanoviská, úspešne pracovali v komisiách a vo výboroch
a značne prispeli aj k zákonodarnému procesu.
Dovoľte, aby som sa pri tejto príležitosti poďakoval
vám všetkým, ktorí ste podporili naše návrhy, čo bez vašej
účasti by nebolo možné dosiahnuť. Naše ciele a predsavzatia
sa nám podarilo sformulovať a presadiť predovšetkým pri prijatí zákonov súvisiacich s úpravou vlastníckych vzťahov, pri
vytvorení samosprávy a jej oddelenia od štátnej správy, zákona o majetku obcí, reštitučných zákonov, otázkach malej
a veľkej privatizácie. Naši poslanci sa zúčastnili a podieľali pri spracúvaní štátnej zmluvy a konečnej verzie Ústavy
Slovenskej republiky. Žiaľ, dôsledky neustálej polarizácie
a neochota niektorých strán a hnutí viedli k tomu, že tento
parlament sa nestal ústavodarným. Výsledky práce na štátoprávnom usporiadaní však značne uľahčia prácu novozvolenému
parlamentu.
Maďarská občianska strana uplynulé dvojročné obdobie
činnosti Slovenskej národnej rady hodnotí ako obdobie celkove úspešné. Má k tomu dva dôvody. Prvý je ten, že tento parlament v celkove zložitejšom spoločensko-politickom prostredí než pracovala Česká národná rada alebo Federálne zhromaždenie, rovnako dobre splnil svoju úlohu, ako ostatné dva
zákonodarné zbory, vďaka úspešnej práci Slovenskej národnej
rady proces transformácie spoločnosti od komunizmu k demo-
kracii aj v Slovenskej republike sa stal nezvratným. Druhý
dôvod - za uplynulé dvojročné obdobie sa vytvoril nový model
spolupráce Maďarov a Slovákov, Maďarov a Čechov. V tejto
spolupráci Maďarská občianska strana zohrala historickú úlohu. Tieňovou stránkou činnosti tohto parlamentu však zostáva
fakt, že Slovenská národná rada sa nedokázala vysporiadať
s neblahou skúsenosťou Maďarov z roku 1945-1948, kedy Maďari
stratili všetky práva svojprávnych občanov Československa,
na ktorej svoj podiel viny nesie aj bývalá Slovenská národná
rada.
Vážené poslankyne,
vážení poslanci,
sme vo vedomí, že v tom krátkom, zložitom a protirečivom parlamentnom období ako poslanci mladého, neskúseného
politického subjektu sme splnili naše základné volebné predsavzatia. Zároveň mi dovoľte, aby som poďakoval predstaviteľom bývalej VPN za príkladnú spoluprácu, ktorou nám pomohli
pri parlamentnej práci, osobitne pánovi Mikloškovi a pánovi
Tatárovi, ako aj vám všetkým, aj členom opozície bez ohľadu
na vašu politickú príslušnosť.
Ďakujem vám za pozornosť.
/Potlesk. /
Predseda SNR F. Mikloško;
Ďakujem. Týmto sme skončili vystúpenia zástupcov poslaneckých klubov. Prosím teraz o vystúpenie doyena poslancov
Slovenskej národnej rady pani Hanu Zelinovú.
Poslankyňa H. Zelinová;
Drahí priatelia,
je čas kvetov a čas oberania plodov. Je čas príchodu
a je čas odchodu. Aj pre mňa, ale aj pre tých pánov poslancov a ministrov, ktorí už po voľbách do Slovenskej národnej
rady neprídu zo zdravotných, rodinných, či iných príčin. Mali by sme sa teda rozlúčiť na úrovni a poďakovať sa svojim
politickým stranám, ja konkrétne Demokratickej strane Slovenska, ktoré mali k nám takú dôveru, že nás vo voľbách
v roku 1990 kandidovali do prvého slovenského a demokratického parlamentu. Ubezpečujem ich, že sme si boli vedomí zodpovednosti a že sme pristupovali k svojej práci radi
a s dobrým úmyslom.
Ďakujeme Predsedníctvu Slovenskej národnej rady a vláde
Slovenskej republiky, že sme sa spolu s nimi podieľali na
vytváraní zákonov Slovenskej republiky, dúfam, že len dobrých.
Ďakujeme všetkým politickým stranám a hnutiam v našom
parlamente, že sme dokázali žiť pri sebe zväčša priateľsky.
Osobne ďakujem, že mi nikdy nepreukázali nevraživosť, hoci
vedeli, že často budem hlasovať inakšie ako oni.
Ďakujeme zamestnancom Slovenskej národnej rady, legislatívou počnúc, ochrankou končiac, za ich spoluprácu, dobré
rady a za ich každý dobrý deň a "ako sa máte".
Ďakujeme aj predstaviteľom všetkých našich masmédií, že
vcelku písali o našej práci dobre, a keď nie celkom dobre,
dnes už im to nemáme za zlé, lebo len Boh je neomylný a človek je nádoba veľmi krehká.
Je teda čas uzavrieť túto našu dvojročnú knihu skutkov,
ktorej cesta bola pekná, ale aj tažké. Dúfame pritom, že
brázda, ktorú sme vyorali na trasovisku našej nedávnej minulosti, je hlboká a dlhá. Záplat Pán Boh, že ju môžeme odovzdať tým, čo po nás prídu, ešte teplú a žírnu. Podajme si
teda ruky na rozlúčku a zaželajme budúcim poslancom všetko
najlepšie pri ich práci na rali našej dedičnej. C est la vie
- a to je všetko. /Potlesk. /
Predseda SNR M. Mikloško:
Ďakujem za vystúpenie poslankyni pani Hane Zelinovej.
Skôr, ako poviem svoje záverečné slovo, mám dve krátke
poznámky. Dnešné plénum má dve osobitosti. Prvé, že na ňom
nebudeme hlasovať. Preto by som prosil, keby pán poslanec
Boroň tak nebadane stiahol svoj návrh /smiech v sále/. Veríme, že budúci parlament to prijme naprosto spontánne a jednomyseľne. Po druhé - povedali sme si, že sa budeme len počúvať a nebudeme naprávať, ak prípadne máme pocit, že niekto
hovorí ináč, ako je pravda, alebo ako si myslíme. Na hrade
sú pripravené dvojice až trojice šermov, tam si to môžeme
vydiskutovať /smiech v sále/.
Vážená Slovenská národná rada,
vážená vláda Slovenskej republiky,
ďakujem vám za vaše vystúpenia. Tešíme sa na stretnutie
na Bratislavskom hrade o 16. 45 hodine. Prosím, aby prišli aj
tí, ktorí sa neprihlásili a majú záujem. 25. schôdza Slovenskej národnej rady sa končí. Končí sa tiež IX. volebné obdobie. Na záver povstaňme, zaznie hymna Slovenskej republiky.
/Štátna hymna Slovenskej republiky. /
Rokovanie skončené o 14. 25 hodine.
65
OBSAH
Otvorenie schôdze
str.
l
Schválenie programu schôdze
str.
2
1.
Vystúpenie predsedu Slovenskej národnej rady
Františka Miklošku na záver dvojroč-
ného volebného obdobia
str.
2
2.
Vystúpenia zástupcov poslaneckých klubov
str.
28
Poslanec M. Sečánsky
str.
28
Poslanec P. Boroň
str.
30
Poslanec M. Ftáčnik
str.
34
Poslanec L. Doboš
str.
37
Poslanec P. Csáky
str.
40
Poslanec J. Brocka
str.
43
Poslanec P. Tatár
str.
46
Poslankyňa Z. Tóthová
str.
51
Poslanec I. Brndiar
str.
54
Poslanec M. Andel
str.
57
Poslanec L. Pirovits
str.
60
3.
Vystúpenie dovedna poslancov poslankyne
Hany Zelinovej
str.
63
4.
Záverečné slovo predsedu Slovenskej národnej
rady Františka Miklošku
str.
65
Ukončenie 25. schôdze Slovenskej národnej rady
str.
65
Minulý
Nahoru
Související odkazy
25. schůze
Informace
O stenoprotokolech
Hlavní menu
Přehled obsahu
Společná česko-slovenská
digitální parlamentní knihovna
Digitální knihovna
České sněmy
Informace
Rejstříky
Zajímavosti v repozitáři
English
Česky
Hledat
Plnotextové vyhledávání
Přihlásit/registrovat se do ISP
Mapa webu
Nápověda
Odběr RSS
Prohlášení přístupnosti
Parlament České republiky, Poslanecká sněmovna, Sněmovní 4, 118 26, Praha 1 - Malá Strana
Telefon na spojovatelku:
257 171 111
Informace dle zákona 106/1999 Sb.
YouTube
Facebook
Twitter
Instagram