SNR 1990-1992, 22. schůze, část 1
Přejít na hlavní navigaci
Přejít na navigaci sekce
Nacházíte se:
Digitální knihovna
›
SNR 1990-1992
›
Stenoprotokoly
›
22. schůze
›
Neprošlo opravou po digitalizaci !
Dolů
Další
SLOVENSKÁ  NÁRODNÁ  RADA
24., 25., 26., 27. a   28. februára   1992
STENOGRAFICKÁ SPRÁVA
O 22, SCHÔDZI
SLOVENSKEJ NÁRODNEJ RADY
I. časť
IX. volebné obdobie
Program  schôdze:
1.  Interpelácie a otázky poslancov
2.  Odpovede členov vlády Slovenskej republiky na interpelácie a otázky poslancov Slovenskej národnej rady
3.  Informácia z rokovania o návrhu zmluvy o zásadách štátoprávneho usporiadania spoločného štátu
4.  Rozprava k aktuálnym spoločenským otázkam
5.  Vládny návrh  zákona  Slovenskej  národnej rady, ktorým
sa mení a dopĺňa  zákon Slovenskej  národnej rady číslo
80/1990 Zb. o voľbách do Slovenskej národnej rady
6.  Vládny návrh zákona Slovenskej národnej rady o štátnej
správe ochrany ovzdušia
7.  Vládny návrh zákona  Slovenskej národnej rady o poskytovaní sociálnych služieb právnickými a fyzickými osobami
8.  Vládny návrh  zákona Slovenskej  národnej rady, ktorým
sa mení a dopĺňa  zákon Slovenskej  národnej rady číslo
84/1991 Zb. o daňových orgánoch
9.  Návrh skupiny poslancov Slovenskej národnej rady na vydanie zákona Slovenskej národnej  rady o zmene názvu Vysokej školy veterinárskej v Košiciach
10. Vládny návrh zákona Slovenskej národnej rady o zrušení
Pedagogickej fakulty v Banskej Bystrici, o zriadení Univerzity Banská Bystrica a určení jej sídla
l
11.  Návrh skupiny poslancov Slovenskej národnej rady na vydanie zákona Slovenskej národnej rady na konštituovanie
Nitrianskej univerzity so šidlom v Nitre
12.  Návrh skupiny poslancov Slovenskej národnej rady na vydanie zákona Slovenskej národnej rady, ktorým sa dopĺňa
zákon Slovenskej národnej rady č. 138/1991 Zb. o majetku
obci
13.  Návrh skupiny poslancov Slovenskej národnej rady na vydanie zákona  Slovenskej národnej rady o autorizovaných
architektoch a autorizovaných stavebných inžinieroch
14.  Správa o činnosti Predsedníctva Slovenskej národnej rady
za obdobie od 31. januára do 24. februára 1992
15.  Informácia o stave a priebehu privatizácie
Stenografická        správa
o  22. schôdzi Slovenskej národnej  rady
24., 25., 26., 27. a  28. februára  1992
Stenografická       správa
o  22. schôdzi  Slovenskej  národnej  rady
24., 25., 26., 27. a   28. februára  1992
Predseda SNR F. Mikloško:
Vážené poslankyne,
vážení poslanci,
vážení členovia vlády,
vážení hostia,
otváram rokovanie 22. schôdze Slovenskej národnej rady.
Vítam medzi nami predsedu vlády Slovenskej republiky Jána
Čarnogurského a ostatných členov vlády Slovenskej republiky.
Predsedníctvo Slovenskej národnej rady na svojej
schôdzi 18. februára 1992 vymenovalo pani Janu Kotovú za ministerku obchodu a cestovného ruchu Slovenskej republiky
/potlesk/ a pána Ivana Šimku za ministra spravodlivosti Slovenskej republiky /potlesk/. Pred začiatkom dnešnej schôdze
obaja ministri zložili ústavou predpísaný sľub. Dovoľte, aby
som ich na dnešnej schôdzi privítal a zaželal im mnoho
úspechov pri vykonávaní ich funkcie. Chcem len poznamenať,
že už nielen odtiaľto sa máme na čo pozerať, ale vzhľadom na
to, že pribúdajú ženy-ministerky, aj vy, odtiaľ sem.
Prosím, aby sme sa tlačidlom prezentovali.
Zisťujem, že na dnešnej schôdzi je prítomných 121 poslancov, takže Slovenská národná rada je schopná sa uznášať.
Na dnešné rokovanie sa ospravedlnili poslanci Marián
Andel, Helena Rozinajová, Vladimír Horváth, Jozef Prokeš
a Vladimír Kmeť. Z vlády sa ospravedlnili minister predseda
l
Slovenskej komisie pre životné  prostredie Ivan Tirpák a minister financií Slovenskej republiky Jozef Dančo.
Návrh programu vám bol rozdaný. Má niekto z vás návrh
na zmenu a doplnenie programu? Pán Hamerlik.
Poslanec R. Hamerlik:
Vážený pán predseda,
vážení členovia vlády,
vážená Slovenská národná rada,
navrhujem zaradiť ako nový bod 14 návrh na novelizáciu
zákona Slovenskej národnej rady zo dňa 29. januára 1992, teda zákona, ktorým sa ustanovujú niektoré podmienky na výkon
funkcii v Policajnom zbore Slovenskej republiky a v Zbore
väzenskej a justičnej stráže Slovenskej republiky. Navrhujem
to preto, lebo je v ňom protirečenie a nejasnosť medzi odsekmi l a 8 § 6. Nejasnosť je v tom, že nie je definovaný
vzťah medzi odstupným a odchodným, vlastne ešte aj príspevkom za službu. Protirečenie je v tom, že podlá odseku l prepustený príslušník podlá zákona o Policajnom zbore, jeho §
117, dostane odchodné, podľa § 119 dostane príspevok za
službu a podlá odseku 8 § 6 odstupné nedostane. Myslím, že
tieto veci treba napraviť čo najskôr. Navrhujem to ako bod
14. Dovtedy to môžu prerokovať kluby, každý z vás to môže
prečítať, o chvíľu sa to rozdá. Rovnako aj ústavnoprávny výbor môže k tomu zaujať stanovisko. Prosím vás, nebuďme byrokrati, uznajme, že sa môžeme mýliť, a napravme chybu čo
najskôr.
Ďakujem.
Predseda SNR F. Mikloško;
Pán Hrnko má k tomu faktickú poznámku.
Poslanec A. Hrnko:
Nepamätám si, že by sme nejaký podobný návrh mali vo
výbore, a existuje legislatívna postupnosť. Chcel by som sa
opýtať, či sa k tomu vyjadril branno-bezpečnostný výbor, či
to schválil ústavnoprávny výbor, či predsedníctvo súhlasilo
s tým, aby takýto bod programu bol zaradený, a či sa k tomu
vyjadrila vláda.
Predseda SNR F. Mikloško:
Chcel som sa potom k tomu vyjadriť, lebo ten istý prípad je zrejme aj návrh pána Pauču. Ide totiž o to, že pán
poslanec Hamerlík to predložil do predsedníctva teraz, pred
zasadaním pléna. Dostali sme tento návrh bez vyjadrendia
branno-bezpečnostného výboru, bez vyjadrenia ústavnoprávneho výboru, bez toho, že by sa k tomu vyjadrila vláda. Preto
sme to odložili na marcové plénum riadnym postupom. To je
odporúčanie predsedníctva, plénum to môže zmeniť.
Ešte faktickú poznámku k tomu má pán Brestenský.
Poslanec R. Brestenský:
Vážené dámy,
vážení páni,
ten návrh som videl, iniciatíva pána poslanca Hamerlíka
je správna, pretože pri pozmeňovacom návrhu, ktorý navrhol
na minulej schôdzi, nesprávne použil termín, a ten sme odsúhlasili. V tom teda tkvie problém, ktorý tu existuje. Ide
tam najmä o to, aby sa to terminologický zosúladilo, preto
ten návrh pravdepodobne podáva.
Ďakujem.
Predseda SNR F. Mikloško;
V poriadku, až sa bude o tom hlasovať, prosil by som
pána Hamerlíka, keby pripravil harmonogram, kedy sa to má
dostať do branno-bezpečnostného a do ústavnoprávneho výboru,
aby to malo riadny legislatívny postup.
Prosím, pán poslanec Paučo.
Poslanec J. Paučo:
Vážená Slovenská národná rada,
v decembri minulého roka sme si iste neuvedomili chybu,
ktorej sme sa dopustili pri schvaľovaní zákona č. 581/1991
Zb. o štátnom rozpočte Slovenskej republiky na rok 1992. Ide
o ustanovenie § 4 ods. 3 tohto zákona, podlá ktorého príslušný daňový úrad časť výnosov dane zo mzdy a poľnohospodárskej dane z objemu miezd a odmien z obvodu svojej pôsobnosti rozdelí a poukáže obciam vo svojom obvode pomerne podľa počtu obyvateľov s trvalým pobytom na území obce podlá
stavu k 1. marcu 1991. V praxi to znamená, že tie obce, ktoré disponujú pôvodnými ekonomickými aktivitami, dostanú do
rozpočtu nepomerne viac na jedného občana ako tie, ktoré boli minulým režimom zanedbané. Je zjavné, že väčšie priemyselné a poľnohospodárske aglomerácie majú sídlo vo väčšine
prípadov v okresných centrách, čiže v sídlach príslušných
daňových úradov, kde vo väčšine dochádzajú za prácou občania
malých obcí. Je len pochopiteľné, že ich dane pohlcujú daňové úrady mimo trvalého bydliska. Naopak, daňové úrady v obvode trvalého bydliska sú chudobnejšie a chudobnejší je i
priemer prostriedkov na jedného občana, i keď percento z
príjmu je v celej Slovenskej republike rovnaké, čiže 18, 5 %.
Takéto rozdelenie je zavádzajúce a znevýhodňuje takmer všetky malé obce v Slovenskej republike, ktoré existujú mimo
veľkých centier.
Nevidím dôvod, aby veľké obce, ako Bratislava, bývalé
krajské mestá, ako aj tie, ktoré sú do tohto času priemyselne vyspelejšie, mali byť len preto finančne preferované.
Podlá doterajšieho znenia citovaného ustanovenia by chudobné
obce boli ešte chudobnejšími a bohaté bohatšími. Podobne by
to zasiahlo i celé regióny. Obyvatelia mnohých obcí dochádzajú za prácou do iných okresov, regiónov, nakoniec i poslanci, a tam sa odvádzajú ich dane zo mzdy. Pritom služby,
napríklad osvetlenie, cesty, pitnú vodu, kanalizáciu, odvoz
a likvidáciu domových odpadov a podobne musí poskytovať
obec, v ktorej príslušný občan žije.
Navrhovaná novelizácia tento nedostatok odstraňuje.
Rozdelenie bude rovnomerné na množine všetkých obyvateľov
Slovenskej republiky, pričom väčšie obce budú dostatočne
zvýhodnené cez vyšší počet svojich obyvateľov. Vecí len rozdiel medzi samotnými okresmi a regiónmi stredného Slovenska
je viac ako 350 korún. Už nehovorím o obciach, kde tieto
rozdiely sú viac ako 50 %. Napríklad Košice a Košice-vidiek.
V Košiciach je 1500 korún a Košice-vidiek má 196 korún.
Vyjadrujem presvedčenie, vážené poslankyne a poslanci,
že novelizáciou príslušného ustanovenia dáme zadosť spravodlivosti, o ktorú usilujú mnohí starostovia obcí v Slovenskej
republike. Navrhujem preto, aby Slovenská národná rada na
tejto schôdzi o tomto návrhu rokovala, lebo návrh vychádza
z rokovania obcí, ich životných záujmov a najmä občanov,
ktorí v nich žijú. Odmietnuť rokovať o tomto bode znamená
naďalej prehlbovať nerovnomernosť obcí, a tie za naše chyby
nemôžu. Myslím si, že je v našich silách bez nejakých problémov o tomto návrhu na tejto schôdzi rokovať. Navrhujem,
aby tento bod programu, teda rokovanie o tlači 270 návrhu
skupiny poslancov Slovenskej národnej rady na vydanie zákona
Slovenskej národnej rady, ktorým sa dopĺňa a mení zákon Slovenskej národnej rady č. 581/1991 Zb. o štátnom rozpočte
Slovenskej republiky na rok 1992  bol zaradený ako bod 15 na
tomto rokovaní.
Predseda SNR F. Mikloško;
Ďakujem. Znovu mám poznámku, že predsedníctvo dostalo
tento návrh dnes, pred plénom. Konštatovalo, že návrh bol
riadne predložený vláde, ale vláda Slovenskej republiky rozhodla, že bude o ňom rokovať až na schôdzi 2. marca. Konštatovalo, že tento návrh nebol predložený zatiaľ žiadnemu výboru, preto tak, ako v prípade pána poslanca Hamerlíka, to
odložilo na marcovú schôdzu.
Poslanec J. Paučo:
Ak dovolíte, pokiaľ sa vláda k tejto veci vyjadrí,
prejde určitý čas, a bude platiť doteraz platný zákon, čiže
za prvé tri mesiace sa zrejme bude musieť postupovať podľa
starého zákona. To by bolo veľkou chybou. Prosím, aby to bolo tak, ako som navrhol.
Predseda SNR F. Mikloško:
Pán poslanec Ľupták, pani poslankyňa Badálová, pán poslanec Košťál a pán poslanec Brestenský.
Poslanec I. Ľupták:
Vážené panie poslankyne, páni poslanci,
vážený pán predsedajúci,
vážená vláda,
je to naozaj vážny problém, lebo sú vážne rozpory medzi
malými obcami a veľkými priemyselnými aglomeráciami. Nie až
také, ako to uviedol pán poslanec Paučo. Konkrétne Košice
majú 1150 korún a nie 1500 korún, ale to sú maličkosti, ne-
spravodlivosť tu je. Treba ju riešiť. Týmto problémom sa
spolu s niektorými poslancami KDH - s pánom Masarikom a ďalšími - zaoberáme už asi mesiac. Tlačíme vládu do toho, aby
tento problém riešila, aby to prerokovala, aby sa jasne vyjadrila, aby to bolo čo najspravodlivejšie. Ešte dnes som
túto otázku konzultoval s námestníkom ministra financií,
ktorý má na starosti kompetenciu obcí. Žiaľbohu, doteraz sa
ministerstvo financií s týmto nezaoberalo. Preto to ešte nepodala ani ďalšia iniciatívna skupina, konkrétne z výboru
pre rozpočet, lebo nechce urobiť niečo, čo by sme zase o mesiac museli opravovať. Treba tento problém riešiť, bude sa
riešiť, ale nevidím dôvod, aby sa riešil bez toho, že by to
bolo prerokované v príslušných výboroch. Argument, že keď to
nevyriešime dnes, obce sa nám zrútia, asi neobstojí, lebo
dotácie do obcí nejdú každý deň, ani každé dva týždne, idú
raz za štvrť roka a zákon ako taký sa vždy môže prijať od
platnosti zákona o rozpočte na rok 1992. Ak máme urobiť túto
novelu poriadne, musí prejsť výborom pre národné hospodárstvo a rozpočet. K tomu musí byt jednoznačné vyjadrenie vlády. Ani jedno nemáme. Vec treba riešiť, ale nie "hurásystémom". Nemôžem súhlasiť s tým, aby sme to teraz ad hoc riešili na tomto pléne.
Ďakujem.
Predseda SNR F. Mikloško:
Prosím, pani poslankyňa Badálová. Prepáčte, ešte sú
ďalšie faktické pripomienky k tomuto bodu. Prosím, pán poslanec Brestenský.
Poslanec R. Brestenký:
Vážené dámy, vážení páni,
dovolím si  poopraviť  tvrdenie  pána  poslanca Pauču,
i keď veľmi nerád som osobný. Neprišlo k omylu členov parlamentu, ale prišlo k omylu vo vládnom návrhu, pretože parlament v tomto ustanovení len schválil predlohu, ktorú predložila vláda.
Ďakujem.
Predseda SNR F. Mikloško:
Chcem len povedať, že naše obce prežili 1100 rokov, tie
tri mesiace ešte prežijú.
Pán poslanec Sládek.
Poslanec V. Sládek;
Obce prežili tie roky, ale tento problém je minimálne
polročný. Aj Združenie miest a obci Slovenska stále protestuje voči tomu, aby bola prijatá taká filozofia, akú sme
v zákone č. 581 prakticky aj prijali. Prosil by som kolegyne
a kolegov, aby sme sa týmto zaoberali. Myslím si, že ak to
bude zaradené ako bod 15, to znamená najskôr vo štvrtok večer alebo až v piatok, na konci týždňa, dovtedy sa môžu
k tomu vyjadril aj výbory a takisto môže operatívne zaujať
stanovisko aj vláda. Ak sa budeme spoliehať iba na ministerstvo financií, obávam sa, že ak nevedelo zaujať stanovisko
šesť mesiacov, za dva týždne stanovisko nezaujme. Vezmime to
do svojich rúk.
Ďakujem.
Predseda SNR F. Mikloško;
Pán poslanec Ľupták a potom pán poslanec Paučo.
Poslanec I. Ľupták:
Mrzí ma, povedal som to aj v predsedníctve, že ako opozičný poslanec obhajujem záujmy vlády, ale v rámci dobrej
veci treba obhajovať aj záujmy vlády. Aj v predsedníctve som
presviedčal pána poslanca Sládeka, že nemôže tvrdiť, že je
to problém starý pol roka, keď zákon o rozpočte platí od januára.
Ďakujem.
Predseda SNR F. Mikloško;
Ďakujem. Pán predseda vlády má prednosť.
Predseda vlády SR J. Čarnogurský:
Vážený pán predseda,
vážená Slovenská národná rada,
neviem, kedy a vôbec či prišla na vládu požiadavka
o zaujatie stanoviska k tomuto návrhu. Nevie o tom ani podpredseda vlády, ani ja o tom neviem. Nazdávame sa, že problémy takétoho druhu nemožno riešiť takým spôsobom, že na
pléne vystúpi poslanec Slovenskej národnej rady a navrhne
zmenu zákona, tým viac, že ide o takýto rozpočtovo-technický,
ale i finančný problém. Samozrejme, vláda sa tým bude zaoberať. Dám zistiť, či vôbec táto požiadavka na vládu prišla.
Budeme sa tým zaoberať a na budúcom pléne dáme kvalifikovanú
odpoveď. Nerád by som, aby sme dávali nejakú unáhlenú odpoveď, unáhlené stanovisko teraz, ktoré by mohlo viesť opäť
k nejakému unáhlenému rozhodnutiu, ktoré by ste po mesiaci
museli znovu meniť. Navrhujem preto, aby sa to neriešilo na
tomto pléne, ale až na budúcom.
Ďakujem.
Poslanec J. Paučo:
Vážená Slovenská národná rada,
chcem len pripomenúť k tomu, čo povedal pán predseda
národohospodárskeho a rozpočtového výboru, že sa tým už zaoberajú dávno - nuž nezaujali doposiaľ žiadne stanovisko,
a mohli. Hovorili, že to chceli iniciovať, neiniciovali.
Tento návrh sme dali minulý týždeň. Dnes vláda zasadá, takže
tento dôležitý bod mohla hádam aj prerokovať. Pokiaľ ide
o pána Brestenského, nehovoril som, kto urobil chybu, povedal som, že v decembri minulého roku sme si iste neuvedomili
chybu. Takže treba počúvať. Keby sme boli na to došli, boli
by sme to asi prijali v takom znení, ako by sa to patrilo.
Treba povedať, že občanom treba pomôcť, a nie až na konci
polroka, ked' sa to možno ani neschváli.
Predseda SNR F. Mikloško:
Táto novela zákona bola predložená vláde tesne pre mimoriadnym zasadnutím vlády v piatok. Je možné, že aparát
vlády vzhľadom na to, že program bol striktne koncipovaný
konkrétne len na niektoré body, nezaradil to na program
a dal to na riadne zasadnutie.
Má ešte niekto pripomienku k týmto dvom bodom programu?
Nemá. Prosil by som pána poslanca Ftáčnika, aby zaujal stanovisko.
Poslanec M. Ftáčnik:
Vážená Slovenská národná rada,
nechem zaujímať stanovisko, chcem len tlmočiť, že podlá
rokovacieho poriadku vo veci prideľovania návrhov zákonov
výborom je oprávnené Predsedníctvo Slovenskej národnej rady
resp. predseda Slovenskej národnej rady, ak ho na to predsedníctvo splnomocní. Predsedníctvo v tejto veci dnes rozhodlo. Plénum môže uložiť predsedníctvu, aby zmenilo svoje
rozhodnutie, ale zdá sa, že nemôže urobiť viac. Samozrejme,
môže zaradiť bod programu, ktorý nie je vecne pripravený,
ale musí si byt vedomé toho, že to robí. Ale v tom sa koná,
predsedníctvo rozhodlo, že bude pridelený výborom, že požiada vládu o stanovisko atď. Tento proces v zmysle rokovacieho
poriadku beží. Nechcem sa odvolávať na rokovací poriadok ako
argument, ale je to niečo, čo má riadiť chod Slovenskej národnej rady. Ak to chceme zmeniť, musíme aj týmto smerom zacieliť návrhy, ktoré tu páni poslanci predkladali, pretože
Predsedníctvo Slovenskej národnej rady v zmysle svojho
oprávnenia podlá rokovacieho poriadku konalo, a legislatívny
proces vzhľadom na tieto návrhy beží.
Predseda SNR F. Mikloško;
Ďakujem. Pani poslankyňa Badálová.
Poslankyňa B. Badálová;
Odporúčam rozšíriť návrh programu 22. schôdze Slovenskej národnej rady o bod odtajnená správa o výsledkoch posúdenia činnosti Ministerstva vnútra Slovenskej republiky od
17. novembra 1989 na základe poverenia vyplývajúceho z uznesenia Predsedníctva Slovenskej národnej rady č. 290 z 19.
marca 1991. Tento materiál dostali všetci poslanci a bolo by
veľmi dobré, aby sme sa k nemu aj vyjadrili.
Ďakujem.
Predseda SNR F. Mikloško:
Ako ktorý bod to navrhujete? Ako bod 15?
Poslankyňa B. Badálová;
Áno, pred správu o činnosti predsedníctva.
Predseda SNR F. Mikloško:
Teda navrhujete, aby k správe, ktorá bola odtajnená,
ktorá tu už bola prednesená, bola otvorená rozprava.
Pán poslanec Košťál.
Poslanec P. Košťál:
Vážený predseda,
môj pozmeňujúci návrh je zameniť poradie bodov 3 a 4,
čiže informácia z rokovaní o návrhu zmluvy o zásadách štátoprávneho usporiadania spoločného štátu by bola predradená
ako bod 3 z logických dôvodov.
Ďakujem.
Predseda SNR F. Mikloško:
Ďakujem. Sú ešte nejaké pozmeňujúce návrhy? Pán minister Kršek.
Minister poľnohospodárstva a výživy SR J. Kršek:
Vážený pán predsedajúci,
vážená Slovenská národná rada,
vážení prítomní,
odporúčal by som, aby bod 11 návrh skupiny poslancov
Slovenskej národnej rady na vydanie zákona Slovenskej národ-
nej rady na konštituovanie Nitrianskej univerzity so sídlom
v Nitre nebol prerokovávaný, aby bol stiahnutý z programu,
nakoľko sa pripravuje program pre riešenie vysokého školstva
na Slovensku. Bude prerokovaný vo vláde Slovenskej republiky
v marci. Momentálne je pripravený program na riešenie celej
vedecko-výskumnej základne poľnohospodárstva v priereze spolu s Vysokou školou poľnohospodárskou v Nitre.
Ďakujem.
Predseda SNR F. Mikloško;
Pán minister, bohužiaľ, pokiaľ si váš názor neosvojí
niekto z poslancov, nemôžeme to brat ako návrh. Hlási sa tu
Nitrančan Baláž.
Poslanec F. Baláž;
Ja si tento návrh pána ministra osvojujem.
Predseda SNR F. Mikloško:
Chcem len podotknúť, že tento návrh prešiel všetkými
výbormi. Pokiaľ mám informácie ako ďalší Nitrančan, ide tam
o celkom iné problémy. Ale prosím, budeme hlasovať.
Budeme hlasovať o pozmeňujúcich návrhoch.
Ako prvý bol pozmeňujúci návrh poslanca Hamerlíka, ktorý musí znieť takto: plénum ruší rozhodnutie Predsedníctva
Slovenskej národnej rady o nepridelení návrhu novely zákona
a poveruje predsedníctvo, aby vec znovu zvážilo. Podlá toho,
ako povedal pán poslanec Ftáčnik, predsedníctvo má v tomto
výkonnú moc.
Prosím, prezentujme sa.
/Prezentovalo sa 130 poslancov. /
Kto je za to, aby plénum zrušilo rozhodnutie predsedníctva o pridelení návrhu zákona na ďalšiu schôdzu?
Predsedníctvo hlasovaním rozhodlo, že tento návrh novely zákona pôjde riadnou legislatívnou cestou tak, aby sa
dostal na prerokovanie na marcové plénum. Plénum môže toto
rozhodnutie predsedníctva zrušiť. Musíme dať o tom hlasovať.
Pán poslanec Brňák.
Poslanec P. Brňák;
Pán predseda, ale má sa hlasovať o návrhu poslanca.
Predseda SNR F. Mikloško;
Nie, pán poslanec Ftáčnik to vysvetlil, že v tomto smere návrh nebol presne koncipovaný. Opakujem. Plénum môže zamietnuť rozhodnutie predsedníctva, ovšem potom sa mi to zdá
byť zbytočné.
Poslanec A. Hrnko:
Pán predseda, takýto návrh na zmenu rozhodnutia predsedníctva nikto nepodal. Pán Hamerlík podal iný návrh. Buď
budeme hlasovať o tomto návrhu alebo o žiadnom. Ak je návrh
pána Hamerlíka zmätočný, treba ho za zmätočný pokladať.
Predseda SNR F. Mikloško:
Nemôžeme hlasovať o návrhu pána Hamerlíka, ktorý nemá
opodstatnenie v rokovacom poriadku. Pán poslanec Hamerlík,
máš možnosť to stiahnuť, alebo môžeme ti to zamietnuť.
/Rozruch v sále. / Neopiera sa o rokovací poriadok.
Pán poslanec Filipp.
Poslanec J. Filipp:
Pán predseda, myslím, že ste dali správny návrh. Dokonca v rokovacom poriadku je uvedené, že plénum môže upraviť
aj svoje ďalšie pomery. Takže, nič sa nestalo, váš návrh bol
správny.
Predseda SNR F. Mikloško;
Pán poslanec Chmelo.
Poslanec J. Chmelo;
Pán kolega Hamerlík a takisto pán kolega Paučo dali návrh za menu programu. Hlasujme o tom, buď to prijmeme alebo
to neprijmeme.
Predseda SNR F. Mikloško;
Pán poslanec Szabó.
Poslanec R. Szabó:
Rokovací poriadok nie je dogma, ale je to zákon, a podľa neho musíme postupovať. V zmysle rokovacieho poriadku
treba hlasovať o návrhu, ktorý dal pán poslanec Hamerlík, aj
o návrhu, ktorý dal pán poslanec Paučo. Poslanci musia zvážiť, čo znamená, keby návrh prijali. Aj predsedníctvo to musí zvážiť. Pre predsedníctvo to znamená uznesenie pléna prerokovať a urobiť k tomu organizačné opatrenia. To znamená
určiť ústavnoprávny alebo iný výbor, dať im čas do stredy
pripraviť materiál a predložiť do pléna. Podľa môjho názoru
hlasujeme o tom, čo navrhol pán poslanec Hamerlík. Keď to
prejde, je to úloha pre predsedníctvo. /Potlesk. /
Predseda SNR F. Mikloško;
Pomerne slabý potlesk ukazuje, asi ako dopadne hlasovanie.
Prosím, znovu sa prezentujme.
/Prezentovalo sa 130 poslancov. /
Kto je za návrh pána poslanca Hamerlíka, aby navrhovaná
novela zákona bola prerokovaná ako bod 14?
/Za návrh hlasovalo 47 poslancov. /
Kto je proti?
/Proti návrhu hlasovalo 48 poslancov. /
Kto sa zdržal hlasovania?
/Hlasovania sa zdržalo 35 poslancov. /
Konštatujem, že návrh pána poslanca Hamerlíka neprišiel
Kto je  za to, aby návrh pána poslanca  Pauču o novele
zákona bol zaradený ako bod 15?
Prosím prezentáciu.
/Prezentovalo sa 132 poslancov. /
Kto je za tento návrh?
/Za návrh hlasovalo 49 poslancov. /
Kto je proti?
/Proti návrhu hlasovalo 25 poslancov. /
Kto sa zdržal hlasovania?
/Hlasovania sa zdržalo 58 poslancov. /
Konštatujem, že ani tento návrh nepriešiel.
Ďalší pozmeňujúci návrh dala pani poslankyňa Badálová,
aby správa o činnosti Ministerstva vnútra Slovenskej republiky od 17. novembra až po dobu, kedy bola prerokovávaná na
neverejnom zhromaždení, a ktorá bola medzitým odtajnená, bola vystavená verejnej rozprave ako bod číslo 15.
Nahoru
Další
Související odkazy
22. schůze
Informace
O stenoprotokolech
Hlavní menu
Přehled obsahu
Společná česko-slovenská
digitální parlamentní knihovna
Digitální knihovna
České sněmy
Informace
Rejstříky
Zajímavosti v repozitáři
English
Česky
Hledat
Plnotextové vyhledávání
Přihlásit/registrovat se do ISP
Mapa webu
Nápověda
Odběr RSS
Prohlášení přístupnosti
Parlament České republiky, Poslanecká sněmovna, Sněmovní 4, 118 26, Praha 1 - Malá Strana
Telefon na spojovatelku:
257 171 111
Informace dle zákona 106/1999 Sb.
YouTube
Facebook
Twitter
Instagram

SNR 1990-1992, 22. schůze, část 2
Přejít na hlavní navigaci
Přejít na navigaci sekce
Nacházíte se:
Digitální knihovna
›
SNR 1990-1992
›
Stenoprotokoly
›
22. schůze
›
Neprošlo opravou po digitalizaci !
Minulý
Dolů
Další
Prosím, prezentujme sa.
/Prezentovalo sa 131 poslancov. /
Kto je za tento návrh?
/Za návrh hlasovalo 62 poslancov. /
Kto je proti?
/Proti návrhu hlasovalo 25 poslancov. /
Kto sa zdržal hlasovania?
/Hlasovania sa zdržalo 44 poslancov. /
Konštatujem, že tento pozmeňovací návrh neprešiel.
Ďalší je pozmeňujúci návrh poslanca Košťála zameniť body 3 a 4, to znamená, aby informácia z rokovania o návrhu
zmluvy predchádzala rozpravu k aktuálnym otázkam.
Prosím, prezentujme sa.
/Prezentovalo sa 130 poslancov. /
Kto je za túto výmenu?
/Za návrh hlasovalo 69 poslancov. /
Kto je proti?
/Proti návrhu hlasovalo 37 poslancov. /
Kto sa zdržal hlasovania?
/Hlasovania sa zdržalo 24 poslancov. /
Tento návrh prešiel.
Posledný bol pozmeňujúci návrh poslanca Baláža, ktorý
navrhuje bod číslo 11, to znamená zriadenie univerzity
v Nitre vylúčiť z rokovania.
Prosím, prezentujme sa.
/Prezentovalo sa 131 poslancov. /
Kto je za to, aby sme neprerokovávali zriadenie univerzity v Nitre?
/Za návrh hlasovalo 49 poslancov. /
Kto je proti?
/Proti návrhu hlasovalo 51 poslancov. /
Kto sa zdržal hlasovania?
/Hlasovania sa zdržalo 31 poslancov. /
Konštatujem, že tento návrh neprešiel.
Dávam hlasovať o celom programe s tým, že nastala zmena
vo výmene bodov 3 a 4.
Prosím, prezentujme sa.
/Prezentovalo sa 130 poslancov. /
Kto je za návrh programu?
/Za návrh hlasovalo 110 poslancov. /
Kto je proti?
/Proti návrhu hlasovali 4 poslanci. /
Kto sa zdržal hlasovania?
/Hlasovania sa zdržalo 16 poslancov. /
Konštatujem, že  sme schválili návrh programu.
P r v ý m bodom programu sú
Interpelácie a otázky poslancov.
Upozorňujem, že v rámci tohto bodu sa na minulom pléne
prihlásilo 30 poslancov, na dnešnej schôdzi 9 poslancov.
Prosím preto o čo možno najväčšiu stručnosť a konkrétnosť.
Ako prvá sa na minulej schôdzi prihlásila pani poslankyňa
Homolová. Pripraví pani poslankyňa Olejníková.
Poslankyňa Š. Homolová:
Vážená Slovenská národná rada,
dovoľte mi  upriamiť vašu pozornosť na  jeden z mnohých
problémov školstva. Teda svoju interpeláciu adresujem pánovi
ministrovi Pišútovi. V súčasnej dobe sa stredné školstvo
zmieta v kŕčovitom chaose. Týka sa to nielen časti stredných
odborných škôl, ale aj takmer všetkých odborných učilíšt,
nakoľko došlo k popreplietaniu cieľov a poslaní ich jednotlivých typov. Posúďte sami:
Stredné odborné školy sa dostali do rozporu s potrebami
trhového mechanizmu, preto sa usilujú o zmenu svojich študijných odborov, nakoľko strojársky, stavebný, potravinársky, chemický či iný je nezaujímavý, a usilujú sa získať taký študijný odbor, o ktorom si myslia, že bude perspektívnejší. Ministerstvo školstva tieto zmeny akceptuje, čím plní
požiadavky škôl, ale nie potreby transformujúceho sa priemyslu a služieb. Je to boj o prežitie bez ohladu na budúcnosť ich absolventov. Otvárajú sa študijné odbory bez toho,
aby sami vedeli profil absolventa, bez vytvorených podmienok, pričom dochádza k suplovaniu iných na to špecializovaných stredných odborných škôl. Mám za to, že by ministerstvo
školstva nemalo dovoliť vzájomné popreplietanie špecializácií jednotlivých stredných odborných škôl, napríklad aby
stavebné priemyslovky začali vychovávať ekonómov, ekonomické
strojárov, strojárske elektrotechnikov a podobne. Treba zvážiť
takýto tzv. postup sebazáchrany za každú cenu.
Značný chaos je v učňovskom školstve. Ministerstvo
školstva ešte len tvorí komisiu, ktorá sa má zaoberať problémami stredných odborných učilíšt v nových podmienkach. Nedokázalo zachytiť nový hospodársky trend, nepredbieha mu,
ale drobčí za ním. Necháva sa unášať záujmami stredných odborných učilíšt, ktoré pracujú v prospech úzkej personálnej
sebazáchrany, najmä však nariekajú, že nemajú dostatok finančných prostriedkov, kde si dovolím oponovať tým, že nepracujú koncepčne a štátnymi peniazmi plytvajú. Uvediem niekoľko príkladov a pokúsim sa oponovať. Aký je dnes výsledok
študijného odboru na strednom odbornom učilišti? Je to ne-
úplný maturant, s plytkými teoretickými vedomosťami, či jednosmerne kvalifikovaný robotník? Potrebujeme dnes takýchto
absolventov? Ich príprava je pre štát nákladná a v praxi sú
neupotrebiteľní, nedokážu plniť výkony čo do kvality, a až
vo výrobe sa začínajú učiť svojmu remeslu. Stálo by naozaj
za úvahu nových žiakov prijímať iba do učebných odborov
a nadaným absolventom stredných odborných učilíšť umožniť
získať maturitu na stredných odborných školách. Predpokladám, že takáto maturita bude mať požadovanú úroveň i spoločenskú váhu.
Nechápem, prečo ministerstvo školstva ponechalo starú
štruktúru učebných odborov. Súčasný trh práce nepotrebuje
úzkoprofilovaného robotníka. Majiteľ stavebnej firmy má záujem o pracovníka, ktorý ovláda profesiu tesára, murára,
prípadne aj maliara. Automechanik musí byt aj karosár, autoelektrikár a podobne. Je luxusom vychovávať v súčasnosti za
štátne peniaze málo upotrebiteľných absolventov, a práve
preto mnohých pre nezamestnanosť. Zvážme, či je racionálne
a pre štát výhodné vychovávať na poľnohospodárskych stredných odborných učilištiach maturantky rodinnej školy, na
strojárskych učilištiach zakladať obchodné akadémie, ba dokonca gymnáziá. Stavebné stredné odborné učilištia získavajú
povolenia na zriadenie hotelovej školy, stredné odborné učilištia služieb otvárajú odevné priemyslovky, teda dokonalý
zmätok, z ktorého hrozí nebezpečenstvo, že výchova robotníka
bude úplne vedľajšia.
Nezodpovedným mrhaním štátnych peňazí sú duplicity tých
istých učebných odborov na rôznych učilištiach v tom istom
meste či regióne. Takmer každé učilište, bez ohľadu na špecializáciu či potreby trhu vychováva automechanikov. Dve
i tri stredné odborné učilištia majú rovnaké učebné odbory
a sú často kapacitne nevyužité. Len jednoduché sústredenie
učebných skupín do jedného môže preniesť nezanedbateľné finančné úspory a získanie učebných budov, nie však redukciu
žiakov a učiteľov. Voľné kapacity, ktoré sú ukryté v stredných odborných učilištiach, potrebuje najmä naše základné
školstvo. Veď podľa reálneho odhadu sa týmto uvoľní najmenej
jedno zo štyroch učilíšť. Ešte výraznejšie je to v domovoch
mládeže. Veď keby sa jeden naplnil na plnú kapacitu, ostali
by ďalšie dva-tri voľné, nakoľko tieto sú niekde obsadené
iba na 20 - 30 %.
Nemalým problémom je alternatívne učňovské školstvo.
Súkromné učilištia materiálne a finančne živoria pod tvrdou
monopolnou politikou štátnej školskej správy, ktorá si podľa
správania neželá konkurenciu, a niet sily, okrem konkurečných súkromných učilíšť, ktorá by prinútila štátne učňovské
školstvo k vyššej úrovni, ináč by si nedovolili vychovávať
mnohé - prepáčte - nepodarky. Prax dokazuje, že mnohí absolventi štátnych učilíšť nie sú pripravení na svoje povolanie
pri terajšej úzkej špecializácii a niet veľkej záruky, že to
bude lepšie i v prípade širšie profilovaných učebných odborov.
Ministerstvo školstva by malo prehodnotiť svoj negatívny postoj k súkromným učilištiam, pomôcť im, alebo ich úplne
zlikvidovať, ale nenechať ich živoriť. Dovoľte mi uviesť
fakty. Súkromné učilištia nevlastnia priestory, a štátne,
i keby ich mali, ich neposkytnú, a keď, tak za nehorázne nájomné. Štátne učilištia sú finančne veľmi nákladné. Jeden
tzv. žiak, ktorý je bez organizácie, stojí školskú správu
mesačne okolo 1500 korún. Takýchto žiakov je na učilištiach
70 % a ich počty narastajú. Ďalšie výdavky tvoria mzdy, vecné náklady a podobne, ktoré činia takú istú sumu. Súkromným
učilištiam štátna školská správa prispieva na uvedené reálne
výdavky iba necelými 10 percentami a v tomto roku sa má toto
nízke percento podstatne znížiť. V Čechách si viac cenia
súkromnú výuku dorastu, refundujú im až 75 % všetkých reálnych neinvestičných výdavkov. Dovolím si otázku, prečo to
nedokážeme aj na Slovensku? Či nepotrebujeme mladý odborný
dorast? Úzka špecializácia tzv. štátnych učňov je menej prijateľná. Ako som uviedla, jeho mesačné náklady činia okolo
3000 korún, a na konci tohoto vzdelávania je otvorený problém - buď rekvalifikácia alebo nezamestnanosť, čo je pre
štát ďalší výdavok. V štátnych učilištiach sa mzdy učiteľov,
majstrov, vychovávateľov hradia v plnej výške, v súkromných
sa táto úhrada odmieta, i keď ide o školopovinných žiakov,
kde vidím určitú diskrimináciu. Žiaci štátnych učilíšť dostávajú dotáciu na ubytovanie, za toto platia 60 korún mesačne, ale súkromní žiaci platia 600 korún, ktoré musia hradiť rodičia, a podobne je to so stravovaním. Za to, že si
súkromný podnikateľ vezme učňov na odborný výcvik, platí mu
štátne učilište mesačne 1000 korún. Súkromnému učilišťu takéto výdavky školská správa nerefunduje. Vidím i v tom nebezpečne likvidujúci faktor konkurencie. Súkromník dostáva
za učňa 1000 korún mesačne, hoci, keď sám bol učňom, nikomu
nič neplatil. Súkromné učilište takúto možnosť nemá. Musí
vyžiť zo školného od rodičov, ktoré činí 600 až 800 korún na
žiaka za mesiac. Rodičia, pochopiteľne, požadujú vyššiu kvalitu výuky, pretože školné platia. Kto takúto kvalitu požaduje od štátnych učilíšť? Veď ju nedokážeme dobre skontrolovať.
Ďalšia diskriminácia súkromných učilíšť - v súčasnej
dobe refunduje školstvo v plnej výške mzdy majstrom aj vysoko solventných závodov, keby sa však niektorý závod rozhodol
dať svojich žiakov na teoretické vyučovanie súkromnou formou, úhradu za mzdu školská správa odmietne. Ak závod nechce
prísť o nemalé mzdové prostriedky, musí prijať podmienky
štátnej školskej správy a svojich žiakov dávať iba do štátnych učilíšť. Zdá sa mi to protizákonný donucovací prostriedok, na ktorý by sa mal pozrieť aj protimonopolný úrad. Som
presvedčená, že štát musí chcieť školstvo alternatívne, aby
mohol prinútiť štátne školstvo chovať sa slušne, kvalitne,
trhovo. Túto konkurenčnú funkciu má plniť súkromné školstvo,
ale iba za predpokladu, že budú mať rovnaké materiálne a fi-
nančné podmienky pre svoju prácu. V opačnom prípade štátna
školská správa zlikviduje snahu konkurovať štátnemu monopolnému školstvu, pričom súkromné školstvo je pre štát najlacnejšie.
Je viac ako isté, že po skončení veľkej privatizácie
nebudú mať závody záujem o zriaďovanie učilíšť, pokiaľ všetky výdavky spojené s ich prevádzkou nebudú z daňových či
iných nie ziskových prostriedkov. Závody majú zavedenú deľbu
práce, do ktorej možno bez väčších ťažkosti za krátku dobu
zaškoliť pracovníka a robotníka vyučeného vo všetkých profesiách, budú požadovať iba služby, a pre tieto sú vhodné súkromné učilištia. Nuž, začnime sa správať trhovo. Po zmenách
vlastníckych vzťahov v obchode a službách je vidieť prvé pozitívne výsledky. Zdravá konkurencia je možnosť výberu nielen kvality, ale aj výsledku práce.
Dovoľte mi ešte niekoľko slov na adresu pani ministerky
Wolekovej. V minulej dobe som navštívila jediný detský domov
v našom okrese. Riaditeľ tohoto domova ma poprosil, aby som
sa prihovorila za deti, ktoré vychádzajú z ich radov ako
dospelí, aby som predniesla niekoľko poznatkov, ktoré, myslím, že stoja za pozornosť. Ide predovšetkým o sociálnu
stránku a ďalšie zabezpečenie detí, ktorým sa končí náhradná
ústavná výchova v detských domovoch, na ktorú ma spomínaný
vedúci domova upozornil. Pracujú s deťmi, ktoré zo sociálnych, zdravotných, pedagogických a iných dôvodov nemôže
vychovávať vlastná rodina. Preto je nutné o to viac im
pomôcť a postarať sa o ich ďalšie živobytie, aby sa znova
nevrátili do toho prostredia, z ktorého sme ich zobrali, lebo je málo podnetné a pre deti nevyhovujúce.
Aké sú problémy detských domovov? Po ukončení základného vzdelania prihliadať na to, že dieťa je postihnuté tým,
že musí vyrastať mimo svojej vlastnej rodiny, a teda umožniť
mu plynulejšie dostať sa do stredných škôl, prípadne do
stredných odborných učilíšť. Našou hlavnou úlohou pre dieťa
je zabezpečiť kvalitnú prípravu na budúce povolanie, vytvoriť pre deti, ktoré ukončia ústavnú výchovu náhradné ubytovanie, pokiaľ nezískajú svoj vlastný byt, a to nejako
prednostne. Predstavujeme si to tak, že štátna správa či samospráva by mala prideliť pre účely detského domova niekoľko
bytov, kde by sa deti zdržiavali do úplného osamostatnenia.
Totiž tým, že deti, ktoré dovŕšia 18 rokov a nemajú sa kam
obrátiť, zostávajú v domovoch, a tým vlastne blokujú miesta
pre tie deti, ktoré by po uvolnení mohli nastúpiť do tejto
pestúnskej starostlivosti. Zaviazať miesto trvalého pobytu
dieťaťa, aby po ukončení ústavnej výchovy poskytlo adekvátne
ubytovanie, prípadne podnik, súkromníka, takouto povinnosťou. V opačnom prípade naše úsilie o prevýchovu dieťaťa
je zbytočné a dieťa sa mnohokrát vracia do nevyhovujúceho
prostredia. Pri odchode dieťaťa prosíme presadiť, aby každé
dieťa malo nárok na osobnú výbavu. Doteraz to bola čiastka
5000 korún, v súčasnej dobe je táto čiastka nevyhovujúca.
Ďakujem vám za pozornosť.
Predseda SNR F. Mikloško:
Ďakujem. Pán minister chce hneď odpovedať.
Minister školstva, mládeže a športu SR J. Pišút;
Vážený pán predseda,
vážená Slovenská národná rada,
vážená pani poslankyňa,
ďakujem pekne za interpeláciu. O prevažnej väčšine
týchto veci vieme. Súhlasíme s väčšinou toho, čo bolo povedané, je to presne to, čo sa snažíme odstrániť. Myslím tým
úzku špecializáciu, problémy so zamestnaním po skončení,
problémy s financovaním. Je to dané dvojkoľajnosťou financo-
vania, pretože ministerstvo školstva platí učiteľov teoretických predmetov a refunduje mzdy majstrov, ale z druhej
strany určovanie výšky miezd majstrov beží cez zriaďovateľov. O nenaplnených učilištiach tiež vieme, rokovali sme
o tom vo vláde, a teraz pripravujeme materiál, kde by sa táto otázka mala riešiť. V niektorých učilištiach vychádzajú
tomuto problému v ústrety viac, v niektorých menej.
Dovolil by som si poznamenať, že niekedy, keď sa povie
stredné odborné učilište, automaticky sa povie, že za všetko
na stredných odborných učilištiach je vinné ministerstvo
školstva. Iste vám je známe, že máme okolo 350 učilíšť,
z toho asi v 50 prípadoch je zriaďovateľom ministerstvo
školstva, v ostatných zriaďovateľmi sú iné rezorty. Bol by
som vám veľmi vďačný za podrobnosti v prípadoch, ktoré ste
uvádzali o nedostatočnej podpore súkromných stredných odborných učilíšť. Treba prejsť prípad po prípade a pozrieť sa,
v čom sa stala chyba. Inak ďakujem fakticky za podporu tendencií, ktoré ministerstvo školstva celú dobu má.
Ďakujem pekne.
Predseda SNR F. Mikloško:
Ďakujem. Pani poslankyňa Olejníková. Pripraví sa pán
poslanec Sečánsky.
Poslankyňa M. Olejníková:
Vážená Slovenská národná rada,
moja interpelácia je adresovaná pánovi ministrovi vnútra. V čase správy o stratách zbraní informácia z televíznych
novín o vytvorení tzv. podzemnej vojenskej organizácie veľmi
nepriaznivo rozvlnila hladinu verejnosti. Strach z možných
ozbrojených konfliktov je namieste. Žiadam pána ministra
vnútra o informácie, ktorými by mohol vysvetliť správy
o rastúcom počte zbraní medzi obyvateľstvom Slovenskej republiky. Napríklad konkrétne sa hovorí, že v poslednom čase
v okrese Nitra bolo vydaných asi 2000 povolení na držanie
guľovej zbrane. Ako a na základe akých kritérií sa ľudia
mohli stať ich majiteľmi? Zdá sa to byt totiž priveľký počet
v jednom regióne. Kto a na akom podklade umožnil vydať povolenie na nosenie týchto zbraní? Ako je zabezpečená ochrana
obyvateľstva pri takom ozbrojovaní, a čo robí konkrétne ministerstvo vnútra, aby držitelia zbraní neboli členmi jedného názorového prúdu a nezneužili ich proti obyvateľstvu samému?
Ďakujem.
/Potlesk. /
Predseda SNR F. Mikloško:
Ďakujem. Pán poslanec Sečánský. Pripraví sa pani poslankyňa Kmeťová.
Poslanec M. Sečánsky:
Vážené dámy,
vážení páni,
vážený pán minister zdravotníctva,
tak ako ostatných občanov nášho štátu, aj mňa znepokojuje nepriaznivý až varujúci zdravotný vývin nášho obyvateľstva. Náš pokles v celkovom zdravotnom stave na jedno z posledných miest v Európe je priamou výzvou na skvalitnenie
starostlivosti o zdravie na všetkých úsekoch ľudskej činnosti. Preto som privítal Národný program podpory zdravia
ako program riešenia uvedeného nepriaznivého stavu a budem
podporovať aj jeho realizáciu. Som toho názoru, že táto bude
možná len vtedy, ak sa zmení myslenie a konanie zdravých ľu-
dí, ako zdravotníckych profesionálov, tak aj ostatných, predovšetkým vo vedúcich funkciách, ak si väčšina z nás uvedomí, že zdravie je nenahraditeľná hodnota nielen individuálna, ale aj spoločenská.
Rád by som, vážený pán minister, zameral vašu pozornosť
na skupinu ľudí, ktorým aj predložený program venuje len
okrajovú pozornosť - na diabetikov. Podlá údajov uvedených
v programe je na Slovensku zo 100 000 obyvateľov 3 697 diabetikov, čo v absolútnych údajoch znamená, že v rámci Slovenskej republiky je touto chorobou postihnutých približne
200 000 ľudí. Z toho len v Bratislave ich žije okolo 20 OOO.
Kladiem si otázku, či vláda urobila naozaj účinné opatrenia
nie na elimináciu tejto choroby, ktorá je nevyliečiteľná,
ale aby umožnila chorým na diabetes správnu životosprávu
a zabezpečila im dostatočnú zdravotnú starostlivosť?
Poukážem len stručne na niektoré rezervy, prípadne možnosti pri riešení tejto problematiky. Je všeobecne známe, že
diabetik musí sústavne dodržiavať lekárom predpísanú diétu
v stravovaní, to znamená konzumovať odporúčanú zeleninu,
hovädzie mäso a iné na cukry nenáročné potraviny a nápoje.
Netreba hádam dokazovať, že táto diéta je finančne oveľa náročnejšia ako normálne stravovanie. Dávam vám, pán minister,
podnet na úvahu: Nebolo by vhodné a správne všetkým diabetikom prispievať na diétne stravovanie primeranou mesačnou
paušálnou sumou?
Ďalšou známou skutočnosťou je, že obchod predáva úplne
nedostatočný sortiment diabetických výrobkov, ako potravín,
tak aj nápojov. To predpokladá predovšetkým zabezpečiť ich
výrobu. Viem, že tažko je normatívne zaviazať obchodníkov
prípadne výrobcov k takejto činnosti. Východiskom z tejto
situácie by bolo možno zriadenie špeciálnych diabetických
predajní v mestách a vo väčších obciach, kde by sa výrobky
diabetikom predávali so zľavou. Tieto predajne by mohli mať
alebo vo vlastníctve alebo  v užívaní zväzy diabetikov. Spočiatku by ovšem k tomu potrebovali pomoc vášho ministerstva.
Veľmi účinným prostriedkom boja s cukrovkou je absolvovanie kúpeľnej liečby najmä v Bardejovských kúpeľoch, v nádhernom prostredí produkujúcom liečivé vody, ktoré nám doslova závidí celý svet. Prekvapuje ma však nevhodné umiestnenie
diabetikov do domu Helios, ďaleko od stravovní a kúpeľného
domu. Pacienti musia 5, 10-krát denne v čase-nečase absolvovať trasu medzi týmito objektami. Tvrdenie, že diabetici
potrebujú pohyb, je v tomto prípade naivné. Predsa je rozdiel medzi pohybom, ktorý je nútený, a pohybom, ktorý
spôsobuje radosť a vyvoláva pohodu. Viem, že do Heliosu sa
investovalo nemálo finančných prostriedkov, aby ako-tak vyhovoval požiadavkám účinnej liečebne. Aj napriek tomu dávam
návrh na umiestnenie pacientov bližšie ku kúpeľnému domu.
Prv bývali vo Fontáne a v Ozóne. Nie je to možné aj teraz?
Vašu odpoveď, pán minister, očakávam do 30 dní.
Podpredseda SNR M. Zemko:
Ďakujem pánovi poslancovi Sečánskemu. Slovo má pani
poslankyňa Kmeťová. Pripraví sa pani poslankyňa Nosková.
Poslankyňa D. Kmeťová:
Vážený pán predsedajúci,
vážená Slovenská národná rada,
vážená vláda,
moja interpelácia, ktorú som mala pripravenú ešte na
minulú plenárnu schôdzu, sa týkala takisto novely zákona č.
581, § 4 ods. 3, teda rozpočtu, ktorý sa týka obcí. Len pre
ozrejmenie vám chcem povedať, že pre naše mesto, teda Prievidzu, kde viac ako 12 tisíc občanov odchádza pracovať do
iných daňových obvodov, to už aj po odpočítaní nezamestna-
neckých vplyvov znamená o 13 miliónov korún nižší príjem do
rozpočtu mesta. Celoslovenský príjem na jedného občana bol
stanovený na 890 korún. V Prievidzi to teraz bude predstavovať sumu o 550 korún menej, teda len 340 korún.
V piatok minulý týždeň som sa zúčastnila stretnutia
zástupcov ZMOS Hornej Nitry. Okrem pripomienok ku kompetenciám vo vzťahu ku štátnej správe a samospráve, ktoré odzneli
najviac ku všeobecnej štátnej správe, k úradom životného
prostredia, obcí, ďalej k zdaňovaniu príjmov štátnej správy,
ktorá je zdaňovaná len 10 %, kritické slová odzneli aj na
rozpočet. Starostovia a primátori tvrdili, že takýto stav
ich len rozvadí, a jednoznačne súhlasia s poukazovaním výnosu z dane zo mzdy a poľnohospodárskej dane z objemu miezd
a odmien podlá trvalého bydliska. Dozvedela som sa, že ministerstvo financií chystá novelu zákona č. 581. Chcem sa
preto opýtať, v akom znení a kedy bude predložená. Dnes som
tu počula, že je prichystaný aj návrh poslancov na novelu.
Primátori a starostovia Hornej Nitry hovorili, že rozprávali
s novým riaditeľom odboru ministerstva financií, ktorý im
povedal, že túto novelu už ministerstvo financií má. Na záver vás chcem poprosiť o zváženie vášho stanoviska pri prijímaní novely, samozrejme, jej urýchlené prijatie, pretože
obce takto skutočne po štvrťroku prídu o značné príjmy. Viete, jedna vec je istá. Urobiť chybu je zlé, ale zotrvať
v nej je nezodpovedné.
Ďakujem za pozornosť.
Podpredseda SNR M. Zemko:
Ďakujem pani poslankyni Kmeťovej. Slovo má pani poslankyňa Nosková. Pripraví sa pán poslanec Porubec.
Poslankyňa V. Nosková:
Vážený pán predsedajúci,
vážená Slovenská národná rada,
vážená vláda,
moje otázky smerujú k pani ministerke Wolekovej. Od začiatku roku platí novelizácia zákona o podpore v nezamestnanosti. Vznikol tým zvláštny stav. Oddelenie sociálnych vecí
obvodného úradu je metodicky riadené ministerstvom práce
a sociálnych vecí, ale organizačne je začlenené do pôsobnosti Ministerstva vnútra Slovenskej republiky. Existujú dva
rozpočty, dva rozdielne prístupy v odmeňovaní, v mzdovej politike, technickom zabezpečení, medzi pracovníkmi oddelenia
sociálnych vecí a ostatnými pracovníkmi obvodného úradu. Je
možné vypracovať novelizáciu, aby oddelenia sociálnych vecí
boli postavené na úroveň úradov práce a správy sociálneho
zabezpečenia, priamo pod ministerstvo práce a sociálnych vecí samostatne alebo ako jeden celok?
Myslím si, že tiež chýba legislatívne opatrenie, ktoré
by zákonne riešilo priznávanie opakovaných peňažných dávok
sociálnej starostlivosti, diferencovanie výšky životného minima pre jednotlivé skupiny občanov, ktorí doteraz nikdy
nepracovali, ktorí sú nezamestnaní z titulu organizačných
zmien a rôznej životnej úrovne. Zatiaľ je to všetko na individuálnom posúdení pracovníkov. Malo by to byť riešené aj
zákonom. Vedela pani ministerka, aký bude dopad zákona č.
578/1991 Zb. na oblasť sociálnej starostlivosti? Zákon rieši
len činnosti úradu práce po skrátení poverenia hmotného zabezpečenia z 12 na 6 mesiacov bez dopadu na sociálnu starostlivosť v pôsobnosti obvodného úradu. Žiadna nadväznosť.
Napríklad z Úradu práce Brezno prejde v prvej vlne asi 2 400
občanov na sociálne oddelenie, predpoklad do konca roka je
cez 6 000. Z tohto titulu je enormný nárast práce na oddelení sociálnych vecí, keď sa neposkytujú len dávky so-
ciálne odkázaným občanom, ale musia sa skúmať aj majetkové
pomery a sociálna situácia priamo v domácnostiach. Ako bude
riešené technické zabezpečenie počítačmi? Oddelenie nemá
žiadne. Úrad práce má celú počítačovú sieť.
Ďakujem.
Podpredseda SNR M. Zemko:
Ďakujem pani poslankyni Noskovej. Slovo má pán poslanec
Porubec. Pripraví sa pán poslanec Paučo.
Poslanec L. Porubec:
Vážené predsedníctvo, vláda,
vážené panie poslankyne,
vážení páni poslanci,
poslanci, ktorých zaujíma osud Slovákov na juhu Slovenska, si určite všimli, že útlak Slovákov neustále narastá.
Uvediem niekoľko argumentov, ktoré potvrdia toto moje konštatovanie. V okrese Rimavská Sobota je 20 obcí, ktoré nemajú slovenskú škôlku, to znamená, že slovenské deti musia
chodiť do maďarských škôlok, a keď chcú absolvovať predškolskú výchovu, chtiac-nechtiac sa musia naučiť po maďarsky. To
je trápna vec. Občan, Slovák, občan tejto republiky nemá
možnosť nechať vychovávať svoje deti vo svojom vlastnom jazyku. Ďalej, pre vyučovanie slovenského jazyka nie sú zabezpečení slovenskí učitelia. Tvrdí sa tu, že to nie je žiadna
chyba, však pravopis ich naučí hocikto poriadne. Isteže,
technické záležitosti áno, ale fonetiku nie, a lásku k slovenskej literatúre, to už určite nie. Pritom mám otázku na
pána ministra školstva. Chcem vedieť, koľko obcí v Slovenskej republike nemá slovenskú škôlku. Druhá otázka - koľko
je takých učiteľských miest, kde slovenčinu nevyučujú slovenskí učitelia?
Útlak Slovákov sa prejavuje aj v inej rovine. Napríklad
noviny Štúrovo a okolie v čísle l obsahujú deväť článkov len
v maďarčine. Niektoré z týchto článkov sú jasným dôkazom
iredentistických snáh niektorých funkcionárov maďarskej národnosti. Oznamy domu osvety v týchto novinách sa publikujú
zásadne v maďarčine, takže Slovák, keď sa chce kultúrne vyžiť, musí sa naučiť po maďarsky. To je hanebný stav veci.
A tak sa pýtam, ako je možné, že národ, ktorý dal divým Hunom jednu tretinu slovnej zásoby, naučil ich siať, orať
a európsky žiť, je na svojom vlastnom štátnom území takto
utláčaný?
Na 18. schôdzi Slovenskej národnej rady som podal interpeláciu na vládu Slovenskej republiky v otázke premenovávania ulíc a miest na juhu Slovenskej republiky a o porušovaní zákona o jazyku. Dostal som odpoveď z ministerstva
vnútra, napríklad takúto: Pokiaľ sú názvy ulíc riadne označené aj názvami v úradnom jazyku, nemajú orgány štátnej
správy možnosť zasahovať. Na moju prvú interpeláciu asi
spred dvoch mesiacov som dostal z toho istého ministerstva
takúto odpoveď: Ani jeden z týchto zákonov teda nedovoľuje
používanie dvojjazyčných názvov... atď. Bol by som rád, keby
mi pán minister vysvetlil tento rozpor. Ešte chcem povedať,
že z legislatívneho odboru vlády Slovenskej republiky som
dostal takisto odpoveď v tom zmysle, že je vylúčené používanie dvojjazyčných nápisov. Takže mám otázku na pána ministra
vnútra, aby mi tieto rozpory vysvetlil, a bol by som rád,
keby tu konečne niekto zaujal postoj k výkladu tohoto zákona. Vyzvedal som sa, či vôbec Slovenská republika má nejaký
orgán, ktorého úlohou by bolo autoritatívne vysvetľovať takéto zákony. Taký orgán asi neexistuje. Nikto mi nevedel poradiť, ani najvyšší funkcionári tejto republiky.
Ďakujem, to je všetko.
Minulý
Nahoru
Další
Související odkazy
22. schůze
Informace
O stenoprotokolech
Hlavní menu
Přehled obsahu
Společná česko-slovenská
digitální parlamentní knihovna
Digitální knihovna
České sněmy
Informace
Rejstříky
Zajímavosti v repozitáři
English
Česky
Hledat
Plnotextové vyhledávání
Přihlásit/registrovat se do ISP
Mapa webu
Nápověda
Odběr RSS
Prohlášení přístupnosti
Parlament České republiky, Poslanecká sněmovna, Sněmovní 4, 118 26, Praha 1 - Malá Strana
Telefon na spojovatelku:
257 171 111
Informace dle zákona 106/1999 Sb.
YouTube
Facebook
Twitter
Instagram

SNR 1990-1992, 22. schůze, část 3
Přejít na hlavní navigaci
Přejít na navigaci sekce
Nacházíte se:
Digitální knihovna
›
SNR 1990-1992
›
Stenoprotokoly
›
22. schůze
›
Neprošlo opravou po digitalizaci !
Minulý
Dolů
Další
Podpredseda SNR M. Zemko:
Ďakujem pánovi poslancovi. Slovo má pán poslanec Paučo.
S faktickou poznámkou sa hlási pán poslanec Rózsa.
Poslanec E. Rózsa:
Vážená Slovenská národná rada,
protestujem proti takému tónu vystúpenia pána poslanca,
a prosím, aby podľa § 260 mandátny výbor prešetril jeho vystúpenie.
Podpredseda SNR M. Zemko:
Pán poslanec Paučo nie je prítomný, pán poslanec Buday
tu tiež nie je. Pán poslanec Cyril Ivan nie je tu, pán poslanec Juraj Gašpar tiež nie je tu. Pán poslanec Weiss.
Poslanec P. Weiss:
Vážené dámy,
vážení páni,
chcel by som v záujme ochrany drobných akcionárov vstupujúcich do veľkej privatizácie položiť vláde niekoľko otázok.
Po prvé - úloha a postavenie správcu, zakladateľa voči
investičným privatizačným fondom z pohľadu vstupu na kupónový trh, teda určovania investičnej stratégie, ako aj z pohľadu prestrihnutia pupočnej šnúry medzi zakladateľom, čiže
správcom a investičnými privatizačnými fondami, je, podlá
nášho názoru, podstatne zložitejšia a významnejšia, než to
bolo na ostatnom zasadnutí Slovenskej národnej rady zdôvodňované pánom ministrom Miklošom. V zmysle zmlúv medzi správ-
com a investičným privatizačným fondom za celú investičnú
stratégiu zodpovedá správca. Teda ten ovplyvňuje, koľko a do
ktorej akciovej spoločnosti budú investované kupóny. Príslušné predstavenstvo investičného privatizačného fondu síce
môže stanoviť základné strategické ciele, avšak nevstupuje
do techniky objednávania akcií.
Po druhé - za týchto podmienok treba zvýrazniť požiadavku na odborno-technickú spôsobilosť správcu a na znenie
zmluvy o práve investičných privatizačných fondov, poplatkov
za ich správu, ale i možnosti prerušenia pupočnej šnúry so
správcom, ktorý nerešpektuje strategické ciele budúcej akciovej spoločnosti, investičného privatizačného fondu, a ktorý
sa skôr orientuje na vlastný profit správcu plynúci z poplatku za vedenie správy, ktorý tvorí do dvoch percent z bilančnej hodnoty získaného majetku, bez ohľadu na záujmy akcionárov investičného privatizačného fondu a do troch percent z trhovej hodnoty získaných akcií. Takýto postup nemožno vylúčiť nielen u niektorých súkromných zriadovateľov investičných privatizačných fondov, ale aj u zriaďovateľských
organizácií, ktoré spravujú viaceré investičné privatizačné
fondy. V takýchto prípadoch je namieste položiť otázku, aká
je možnosť investičného privatizačného fondu akciovej spoločnosti rozviazať zmluvný vzťah so svojím "nepodareným
správcom", pretože podľa zmluvy medzi zakladateľom, štátnou
finančnou inštitúciou, napríklad Prvá slovenská investičná
akciová spoločnosť, a jej privatizačnými fondami je neprimerane dlhá výpovedná lehota, ktorá je naviac sankcionovaná až
10-percentným poplatkom z hodnoty majetku fondu. Kladiem
preto otázku, či si príslušné povoľovacie orgány uvedomili
skutočnosť, že pri priaznivých okolnostiach podlá majetku
spravodavého investičnými privatizačnými fondami môže vystúpiť len hodnota sankčného poplatku do stámiliónových korún?
Ak áno, bolo by vhodné oboznámiť občanov s príslušným opatrením.
Druhá otázka: štátne inštitúcie, mám na mysli banky,
sporiteľňu, štátne akciové spoločnosti, štátne podniky ako
zakladatelia a správcovia investičných privatizačných fondov
vydávajú budúcim akcionárom rôzne záruky. Pritom nikomu nie
je na prekážku skutočnosť, že tieto štátne inštitúcie samy
vstupujú ako objekt do veľkej privatizácie a vôbec nie s istým výsledkom. Z akých prostriedkov tieto štátne inštitúcie
ako zakladatelia a správcovia investičných privatizačných
fondov uhradili zakladateľské poplatky, a z čoho hradia náklady na reklamu, prevádzku, pracovné sily, keď vieme, koľko
stojí sekunda reklamy v televízii?
Tretia otázka: Z doterajšieho priebehu kupónovej privatizácie je známe, že jej oficiálna propaganda nedokázala
zrozumiteľne vysvetliť občanom ciele, základnú podstatu kupónovej burzy, práva akcionára, prehľad o stave ekonomiky
jednotlivých odvetví. Zákonite vzniká otázka, prečo tomu tak
bolo. Bol to úmysel alebo nešikovnosť propagandistov? Neprejavila sa tým snaha začať s prvou závažnou sociálnou diferenciáciou spoločnosti, kde na jednej strane by stáli tí
lepšie informovaní, ktorí sa zapojením do privatizácie dostanú k nezanedbateľnému podielu na štátnom majetku a na
druhej strane ostane väčšina občanov, ktorí z nevedomosti sa
do privatizácie zapojili nevhodným spôsobom, a nezískali podiel na štátnom majetku, na tvorbe ktorého sa všetci vo
väčšej alebo menšej miere podieľali?
Ako poslanec zvolený vo volebnom kraji Bratislava a ako
občan bývajúci s dvomi školopovinnými deťmi na takmer
130-tisícovom sídlisku v Petržalke, kde nie je príliš veľký
nadbytok možností na športové či kultúrne vyžitie, si dovoľujem položiť ešte jednu otázku podpredsedovi vlády pánovi
Vavrovi, pánovi ministrovi Miklošovi a pánovi ministrovi Pišútovi. Ide o to, aký osud postihne v rámci privatizácie objekty správy pre telovýchovné a rekreačné zariadenia? Dostal
som totiž informáciu, písala o tom aj denná tlač, že telo-
cvične na Prokofievovej a Varínskeho ulici majú byt privatizované, pričom nie je vylúčené, že sa z nich stanú veľkosklady alebo objekty pre úplne iné účely, než na ktoré boli
postavené. Uvedomujem si, že samofinancovanie takýchto zariadení, ak majú plniť svoje poslanie, to znamená slúžiť pre
občanov a deti, pre bežné športové vyžitie, je spojené
s veľkými problémami. Je tu zároveň ochota starostu mestskej
časti Petržalky prispieť na úhradu nákladov na energiu,
a iste sa môžu nájsť aj ďalšie možnosti ako zlepšiť finančnú
situáciu.
Na ilustráciu problému mi dovoľte uviesť niekoľko čísiel. V mestskej časti Peržalka je 27 920 školopovinných detí, 6 000 je v predškolskom veku, 2 000 detí je do 5 rokov,
15 000 detí od 14 do 18 rokov a asi 13 000 detí, ktoré síce
v Petržalke bývajú, ale školské zariadenia navštevujú mimo
túto mestskú časť. Celkove je to takmer 65 000 detí do 18
rokov. Je to aj veľmi solídna základňa pre výber budúcich
vrcholových športovcov. Niekoľko čísiel o tom ako funguje
športová hala na Prokofievovej. Je tam niekoľko druhov športu. Všetky športy sa vykonávajú pod odborným dohľadom
inštruktorov, a v jednom prevádzkovom týždni je návštevnosť.
350 detí v malej telocvični, 400 deti a dospelých vo veľkej
telocvični a 570 návštevníkov počas soboty a nedele.
Vážené dámy a páni,
na ostatnom zasadnutí sme schválili Národný program
podpory zdravia. Jeho súčasťou je aj vytváranie podmienok
pre pravidelné športovanie detí a dospelých. Preto si dovoľujem poprosiť menovaných členov vlády, aby spoločne a v koordinácii s primátorom hlavného mesta zvážili možnosti podpory na prevádzku týchto zariadení, a to nielen v Petržalke,
a nepodľahli tlakom riešiť problém tým, že sa ho jednoducho
zbavíme privatizovaním telovýchovných objektov.
Vopred ďakujem členom vlády za pochopenie a vám všetkým
za pozornosť.
Podpredseda SNR M. Zemko:
Ďakujem pánovi poslancovi Weissovi. Slovo má pán poslanec Ján Ľupták. Pripraví sa pán poslanec Haťapka.
Poslanec J. Ľupták:
Vážená vláda,
vážené panie poslankyne,
vážení páni poslanci,
len nedávno sme odsúhlasili zákon o majetku obcí.
Väčšina z nás bola presvedčená, že tento zákon zaručí blahobyt obcí a miest. Zárukou mal byt pravidelný prísun financií
z odvodu daní zo mzdy, lokalizačných poplatkov, prípadne
iných miestnych poplatkov. Skutočnosť ukázala, že účinnosť
zákona je momentálne veľmi vzdialená. Obce a mestá stoja
pred zložitou ekonomickou situáciou, vyjmúc tie, ktoré boli
štedro finančne vybavené z ministerstva financií. Obce, ktoré majú 50 % obyvateľstva poberájúceho starobný dôchodok,
prípadne vysoké percento z obce je nezamestnaných, a nemajú
ani možnosť získať lokalizačné poplatky, sú v zložitej situácii. Tak, ako napríklad obec Málinec. Výstavba vodnej nádrže je v plnom prúde. Jej dokončenie sa plánuje v roku
1993. Majetkovo-právne vysporiadanie občanov prebieha veľmi
pomaly. Občania sú nútení vysťahovať sa zo svojich domovov
a sťažujú sa na veľmi nízke ohodnotenie ich nehnuteľností,
ktoré boli zabraté z titulu výstavby vodnej nádrže. Práve
v tejto obci štátna expertíza vyškrtla budovanie obecného
vodovodu, ako aj výstavbu obchádzkovej cesty, ktorá mala
slúžiť ako cesta na prísun materiálu pre vodnú návrž. Obec
Málinec už piaty rok znáša následky výstavby vodnej nádrže,
ktorá nebude slúžiť im, ale mestám Lučenec a Veľký Krtíš.
Následky nesie len sama obec Málinec bez pomoci kohokoľvek.
Alebo snáď Málinčania majú smolu, že v demokracii nemôžu
dostať ani to, čo mali predtým? Preto žiadam ministrov financií, lesného a vodného hospodárstva a životného prostredia, aby sa týmito závažnými požiadavkami občanov Málinca
zaoberali.
V novembri 1989 sme oprávnene kritizovali vládu a jej
neschopnosť, v starostlivosti o historické pamiatky. Je pravdou, že ich rekonštrukcia prebiehala veľmi pomaly. Vliekla
sa aj niekoľko rokov. Dnes rekonštrukcia historických pamiatok ostala na obciach, a nie je prekvapením ich pozastavenie
z titulu finančnej absencie. Pamiatkostav doteraz vykonávané
práce prerušuje, a je na škodu veci, že osud historických
pamiatok je opäť rébusom otáčavého kruhu. V poslednom období
rokov 1985-1989 boli vynaložené značné finančné prostriedky
na opravu hradov Fiľakovo a Šomoška. Toto času rekonštrukčné
práce sú zastavené a osud týchto historických pamiatok nie
je uzavretý. Z uvedeného dôvodu žiadam ministerstvo kultúry
a ministerstvo financií o odpoveď, ako sa bude naďalej na
týchto pamiatkach postupovať.
Ďalšiu otázku mám na pána ministra Belcáka, ako aj na
pána premiéra Jána Čarnogurského. Ako ďaleko je koncepcia
priemyslu horehronského regiónu? Túto otázku kladiem i z toho dôvodu, že nimi bol daný prísľub spracovania koncepcie
horehronských závodov, v ktorých toho času je výroba znižovaná, robotníci sú nútení čerpať neplatené voľno a brať na
vedomie ďalšie znižovanie zamestnanosti.
Ďakujem.
Podpredseda SNR M. Zemko:
Ďakujem pánovi poslancovi Ľuptákovi. Slovo má pán poslanec Haťapka.
Poslanec P. Haťapka:
Interpeláciu odovzdám písomne.
Podpredseda SNR M. Zemko:
Ďakujem. Nasleduje pán poslanec Kružliak, ktorý nie je
prítomný, pán poslanec Pokorný tiež nie je prítomný. Pán
poslanec Miškovský nie je tu, pán poslanec Černák tiež chýba. Pán poslanec Harna.
Poslanec Š. Harna:
Vážená Slovenská národná rada,
vážená vláda,
dámy a páni,
svojou interpeláciou sa obraciam pána ministra dopravy
Pavleho. Vážený pán minister, z masmédií sme sa dozvedeli,
že Ústredné riaditeľstvo ČSD v Prahe rozhodlo zastaviť prevádzku viacerých podlá nich nerentabilných železničných tratí. Medzi týmito na zánik odsúdenými je aj časť trate číslo
399 Zvolen-Šahy-Štúrovo, a to na úseku Krupina-Šahy-Čata.
Ako poslanec Slovenskej národnej rady pochádzajúci z danej
oblasti som povinný tlmočiť hlbokú nespokojnosť obyvateľov
a obecných samospráv tohoto regiónu s rozhodnutím ústredného
riaditeľstva ČSD v Prahe. Spomínané rozhodnutie prezentuje
absolútnu neznalosť tamojších pomerov a potrieb rozvoja daného regiónu. Veď likvidácia tak dôležitého dopravného spojenia by naďalej prehĺbila hospodársku izoláciu regiónu od
ekonomicky rozvinutých častí republiky. Práve naopak, hospodársky rozvoj regiónu, rozvoj súkromného podnikania vyžaduje, aby táto železničná trať bola zachovaná a rozvíjaná.
V tejto súvislosti dovoľujem si vám pripomenúť, že
z iniciatívy starostov hontianskeho regiónu na slovenskej
strane a starostov novohradského regiónu na maďarskej strane
začali rokovania a prípravné projektové práce na rekonštrukciu a znovuzačatie prevádzky na trati Zvolen-Krupina-ŠahyBalasagyarmat resp. Štúrovo-Šahy-Balasagyarmat, to znamená
na opätovné začatie medzinárodnej prevádzky prerušenej po
druhej svetovej vojne. S touto iniciatívou starostov vyslovilo predbežný súhlas vaše ministerstvo, Oblastné riaditeľstvo ČSD v Bratislave, Prevádzkové riaditeľstvo ČSD vo Zvolene, maďarské ministerstvo dopravy a Maďarské štátne dráhy.
Fotokópiu z rokovania zainteresovaných strán, ktoré sa uskutočnilo dňa 9. 11. 1991 v Šahách pri príležitosti 100. výročia začatia prevádzky na tejto trati, vám odovzdám.
Dovolím si uviesť ešte ďalší dôležitý argument proti
likvidácii spomínanej trate. Ako iste viete, v Šahách sa
nachádza veľmi frekventovaný cestný hraničný prechod medzi
Slovenskou republikou a Maďarskou republikou. Cez tento hraničný prechod prechádza denne obidvomi smermi niekoľko desiatok, a sú dni, keď niekoľko stoviek kamiónov prepravujúcich tovar medzi krajinami Balkánu a Škandinávie. V projekte
ekologizácie dopravy v Českej a Slovenskej Federatívnej Republike sa uvažuje aj s takým riešením, ktoré by tranzit kamiónov cez naše územie zabezpečovalo aj po železnici. Železničná stanica v Šahách, ktorá je v priamom susedstve cestného hraničného prechodu, poskytuje ideálnu možnosť, samozrejme, po patričnej úprave, na nakladanie resp. skladanie kamiónov na železničné vozne, ktoré by sa prepravovali po trati, ktoré chce Praha likvidovať.
Z uvedených dôvodov považujeme za úplne neprijateľné,
že v Prahe sa rozhoduje o existencii železničných tratí
v Slovenskej republike bez toho, aby k tomu mali súhlas aj
slovenskej strany.
Vážený pán minister, obyvatelia daného regiónu sú odhodlaní všetkými zákonnými formami bojovať proti zrušeniu uvedenej železničnej trate. Keď bude potrebné, sú odhodlaní organizovať podpisové akcie, ako aj protestné zhromaždenia
proti realizácii rozhodnutia Ústredného riaditeľstva ČSD
v Prahe.
Záverom vás chcem požiadať, vážený pán minister, aby
ste vy a vláda Slovenskej republiky nepripustili likvidáciu
žiadnej železničnej trate v Slovenskej republike bez dôkladnej analýzy regionálnych podmienok a potrieb rozvoja. Veď
práve existencia železničnej dopravy môže byť podmienkou
rozvoja určitých podnikateľských aktivít v jednotlivých oblastiach Slovenskej republiky.
Ďakujem za pozornosť.
Podpredseda SNR M. Zemko;
Ďakujem pánovi poslancovi Harnovi. Slovo má pán poslanec
Jakuš. Pripraví sa pán poslanec Petko.
Poslanec J. Jakuš:
Vážená Slovenská národná rada,
vážení členovia vlády,
svoju interpeláciu adresujem na pána ministra zdravotníctva a prvú časť na pána ministra vnútra.
Začnem citáciou z čiernej kroniky zo dňa 13. 2. 1992.
"V Nemocnici s poliklinikou v Medzilaborciach sa v utorok
v popoludňajších hodinách dopustil výtržností 27-ročný muž,
v minulosti už trikrát súdne trestaný. Pri zákroku policajnej hliadky jedného z jej členov fyzicky napadol. Páchateľa
previezli na vytriezvenie do protialkoholického zariadenia. "
Toľko citácia. Toto protialkoholické zariadenie, ľudovo nazývané "záchytka" sa stáva v poslednej dobe jablkom sváru
medzi zdravotníkmi, políciou a obecnými úradmi. Predovšetkým
nie je vyriešená otázka, kto je zriaďovateľom záchytky. Podlá zákona č. 69/1967 Zb. o národných výboroch boli zriaďovateľom a spravovateľom na úseku zdravotníctva národné výbory. Podlá zákona č. 518/1990 Zb. o prechode zakladateľskej
alebo zriaďovateľskej funkcie národných výborov na obce,
ústredné orgány štátnej správy a orgány miestnej štátnej
správy, prechádzali všetky zdravotnícke zariadenia okrem
detských jaslí na príslušný ústredný orgán štátnej správy.
Doterajšia prax je taká, že prevádzku na záchytke personálne i materiálovo zabezpečovala príslušná nemocnica
s poliklinikou. Slúžili tam zdravotnícki pracovníci, ktorí
popri svojej zdravotníckej činnosti plnili a plnia i represívnu úlohu. V prípade umiestnenia klienta na záchytke vždy
ide o nedobrovoľné zadržanie. Stretáva sa tu problém zdravotného zabezpečenia, lebo opitý človek je vlastne intoxikovaný a patrí do rúk zdravotníka. Ale človek opitý je i agresívny, ohrozuje svoje okolie, vzbudzuje verejné pohoršenie,
poškodzuje majetok iných i svoj, a na takéhoto už platia paragrafy, ktoré oprávňujú za využitia primeraných prostriedkov takéhoto človeka pacifikovať. To už nie je úloha zdravotníkov, ale úloha polície.
Záchytky ako špecifická inštitúcia existujú u nás,
v Rumunsku a v bývalom Sovietskom zväze. Ostatné civilizované štáty takúto inštitúciu nepoznajú. Ak majú problémy
s opitým, ktorý pácha súčasne činnosť v rozpore so zákonom,
polícia ho umiestni do cely predbežného zadržania a policajný lekár posúdi, či jeho zdravotný stav vyžaduje ošetrenie
a liečbu v zdravotníckom zariadení. Teda prioritu hrá predovšetkým izolácia opitého od spoločnosti v záujme ochrany
spoločnosti.
Doterajšia prax u nás je taká, že opitý nespratník je
políciou alebo sanitkou dopravený do záchytky, tu je uložený
na lôžko, pokiaľ je kľudný. Ak je agresívny, dostane sa do
izolácie, teda za mreže, alebo je pripútaný na posteľ do obdobia kým nevytriezvie. To všetko vykonávajú zdravotníci
v kvázi zdravotníckom zariadení. Dochádza k obmedzeniu osobnej slobody. Zdravotníci toto všetko robia v záujme svojho
klienta, svojej bezpečnosti, ale i spoločnosti. Pýtam sa: Je
to v súlade so zákonom i poslaním zdravotníkov?
Momentálne vzrastá počet miest, kde obecné zastupiteľstvá majú snahu zrušiť záchytky alebo ich zriaďovateľskú
funkciu presunúť na zdravotné zariadenia. Zdravotníci sa
bránia zobrať si na svoje už i tak preťažené plecia i túto
zodpovednosť zriaďovateľa. Na druhej strane sú však proti
zrušeniu záchytiek. Ich zrušenie by znamenalo, že väčšina
opitých by sa ocitla na prijímacích oddeleniach nemocníc
alebo vo vozidle záchranky. Nechávať takýchto ľudí na ulici
znamená vyvolať vo verejnosti negatívnu reakciu, prípadne
ohroziť samotného opitého. Ale po zrušení záchytky opitého
nie je kam odviezť. Nezanedbateľná je i ekonomická stránka
problému. Umiestnenie opitého na nemocničnom lôžku znamená
odčerpanie zo štátneho rozpočtu na zdravotníctvo zhruba
l 000 korún na lôžko a na deň. Záchytka, pokiaľ je tam
umiestnený takýto klient, si za umiestnenie účtuje 300 korún, z toho je 200 korún za posteľ a 100 korún zhruba za dovoz na túto posteľ. A tak by som mohol hovoriť o probléme
z viacerých pohľadov.
Neberte to, prosím vás, osobne, ale každý z nás, ktorí
tu sedíme, ale i väčšina populácie sa môže stať klientom,
ktorému sa pritrafí, že nás umiestnia na záchytku. Ako tento
problém riešiť? K tomu je potrebná súčinnosť zdravotníctva,
polície a obecných úradov. O probléme sa rokuje, ale výsledok je zatiaľ neznámy. Z toho dôvodu, a z dôvodu, že ide
o celospoločenský problém, sa obraciam na ministerstvo vnút-
ra a na ministerstvo zdravotníctva, aby sa problémom zaoberali a veľmi rýchlo našli východisko z tejto patovej situácie.
K druhému problému dovoľujem si obrátiť sa na ministra
financií pána Danča vo veci problému 13 %-ného podielu dane
zo mzdy, ktorý bol odvádzaný obciam v minulom roku. Tento
rok sme to v rozpočte zvýšili na 18, 5 %. Obce dostávali tento podiel zálohovo na základe nahláseného počtu zamestnaných
z obce. V priebehu roka došlo v obciach k poklesu týchto ľudí z titulu nezamestnanosti. V októbri minulého roku, kedy
primátori túto situáciu avizovali, som sa pýtal pána ministra financií, či sa nestane to, že vzhľadom na to, že klesol
počet pracovne činných ľudí o poberajúcich podporu v nezamestnanosti, nebudú tieto obce nútené vracať túto zálohovú
platbu za nezamestnaných. Pán minister mi odpovedal - dovolím si citovať: "Rast nezamestnanosti, o ktorej sa v interpelácii zmieňujete, má negatívny dopad na tvorbu dane zo
mzdy a jej inkaso v roku 1991 nedosiahne očakávanú výšku. Na
túto skutočnosť sa musí pripraviť tak štátny rozpočet Slovenskej republiky, ako aj rozpočty obcí. Nie je možné očakávať v súčasnosti, ale ani pri finančnom usporiadaní za rok
1991 poskytnutie finančných prostriedkov obciam nad rámec
finančných vzťahov štátneho rozpočtu Slovenskej republiky
k rozpočtom obcí v roku 1991. " Tento problém dnes je už tu,
na svete.
V týchto dňoch dostali jednotlivé obce od ministerstva
financií pokyny na finančné usporiadanie vzťahov štátneho
rozpočtu Slovenskej republiky k rozpočtom miestnych samospráv Slovenskej republiky. V čl. 9 je uvedené, že v prípade, ak napočítaná čiastka - ide o tú 13-percentnú daň zo
mzdy - je menšia ako poukázaná suma za podielové dane
v priebehu roka 1991, vyžiada od miestnej samosprávy vrátane preplatku. Toto vrátenie preplatku už sa v obciach počíta. Znova opakujem to, čo som hovoril vo vystúpení v októb-
ri, že najviac sú postihnuté obce a mestá, kde najviac stúpla nezamestnanosť. Konkrétne sa to týka Kysúc, kde je najvyššia miera nezamestnanosti, a napríklad v meste Čadci už
majú vypočítané, že budú musieť vracať do štátneho rozpočtu
l 420 000 korún. Viete si asi predstaviť, čo pre také mesto,
ako je 25-tisícové mesto Čadca, znamená vracať do rozpočtu,
alebo keď nebudú vracať, o to sa im bude krátiť daň zo mzdy
v tomto roku.
Druhá vec, ktorá bola predmetom aj interpelácie, je
otázka odvodu dane zo mzdy za ľudí, ktorí majú stále bydlisko na Slovensku a pracujú v Českej republike a opačne, to
znamená z Českej republiky pracujú tu na Slovensku. Tento
pomer je l: 10, to znamená, že 10 slovenských pracovníkov
pracuje v Čechách proti jednému českému pracovníkovi.
Najskôr bolo u nás prijaté uznesenie, že budeme platiť daň
zo mzdy do stáleho bydliska v Českej republike za českých
pracovníkov, a očakávali sme rovnaké uznesenie z Českej republiky. Česká republika toto neprijala. My sme toto naše
uznesenie zrušili a tým zostávajú peniaze, teda daň zo mzdy
za pracovníkov z Českej republiky u nás a zo Slovenskej republiky v Čechách. Lenže tento pomer l: 10 jednoznačne znevýhodňuje Slovensko. Tento faktor sa premieta do regiónov,
odkiaľ je najväčšia dochádzka pracovníkov do Českej republiky, a znova sú v tomto Kysuce najhoršie, kde približne
18 000 ľudí denne dochádza za prácou na Ostravsko, kde vytvárajú určitý podiel dane zo mzdy, ktorý by pomohol obciam
na Slovensku, ale zostáva v Čechách. Tento problém v minulom
roku nebol riešený, preto by som interpeloval, aby sa ním
vláda zaoberala, pretože nejde o malé prostriedky, a myslím
si, že je to v tomto prípade aj určitá diskrimimácia Slovenska.
Ďakujem za pozornosť.
Podpredseda SNR M. Zemko:
Ďakujem pánovi poslancovi Jakušovi. Slovo má pán poslanec Petko. Pripraví sa pán poslanec Adamica.
Poslanec J. Petko:
Vážený parlament,
vážení členovia vlády,
súkromné podnikanie v autodoprave sa na Slovensku prudko rozvíja. Za cenu nesmiernych osobných obetí vynaložili
súkromní autodopravcovia nemalé finančné prostriedky na nákup a prenájom vozidiel. Súkromný sektor vlastní už viac ako
polovicu kapacít v medzinárodnej kamiónovej preprave. Napriek halasným proklamáciám o podpore stredného podnikateľského stavu na Slovensku je dnešná ekonomická situácia súkromných autodopravcov na Slovensku viac ako zlá. Preto žiadam pána ministra dopravy a spojov Slovenskej republiky
o vyjadrenie k týmto problémom:
Podlá súčasných dopravných štúdií predpokladajú štáty
Európskeho spoločenstva zvýšenie prepravných nákladov na
územie Spoločenstva nezávislých štátov viac ako o 1000 %.
Mám obavy, že štúdia o rozvoji dopravy medzi východom a západom, ktorú schválila federálna vláda, nerieši tento problém v prospech Slovenska. Mám obavy, že obrovské poplatky za
tranzit poputujú mimo územia Slovenska. Dávam otázku, ako je
zabezpečená územnícka technická príprava, ako aj finančné
krytie na dobudovanie dialničnej siete Slovenska na trase
západ - východ? Čo sa vlastne robí na slovenských diaľniciach? Aké sú súčasné horizonty pre jednotlivé etapy ukončenia dialničnej trasy? Taktiež žiadam pána ministra o jednoznačné stanovisko k uvedenému projektu federálnej vlády.
Prepravná situácia na jedinom cestnom hraničnom prechode na
Ukrajinu vo Vyšnom Nemeckom je dnes veľmi nepriaznivá
a prakticky nie je možné zabezpečiť plynulý transport tovaru. Zákazky už začinajú prechádzať cez maďarských a poľských
prepravcov, čím pripravujeme o prácu našich prepravcov
a Slovensko o potrebné valuty.
Pánovi ministrovi je iste známa vysoko aktuálna otázka
zriadenia cestného hraničného prechodu Čierna nad Tisou
- Čop, čo by umožnilo bezproblémovú prekládku zo železničných vagónov na kamióny a opačne, čím by sme mohli našim
autodopravcom poskytnúť pracovné možnosti aj v prípadoch, že
by nemali ruské prepravné povolenia. Napriek tomu, že otázka
väčších kompetencií nikdy nebola pre slovenské ministerstvo
dopravy zvlášť aktuálna, žiadam odpoveď, s akou razanciou
a najmä výsledkom sa zriadenie prechodu vybavuje na federálnych úradoch a kedy sa cestný prechod otvorí.
V praktickej polohe sú najdôležitejším a limitujúcim
faktorom pre podnikanie autodopravcov najmä zahraničné prepravné povolenia do príslušných štátov. Dnes je prax na Slovensku taká, že distribúciou týchto prepravných povolení je
poverený ČEMAD Praha, čiže Česko-slovenská medzinárodná
automobilová doprava. Považujem ju za diskrimináciu slovenských autodopravcov. Pri rozdeľovaní prepravných povolení
dochádza k nedôstojným až kriminálnym situáciám, pretože
ČEMAD nie je schopný objektívne posúdiť použitie, ani potrebu prepravných povolení. Žiadam preto pána ministra, aby
v súčinnosti s Ministerstvom vnútra Slovenskej republiky odpovedal, koľko prepravných povolení príslušných štátov bolo
pridelených na Slovensko a koľko ich dostali prepravcovia
v Českej republike.
Podpredseda SNR M. Zemko:
Ďakujem pánovi poslancovi Petkovi. Slovo má pán poslanec Adamica. Pripraví sa pán poslanec Krajčovič.
Poslanec A. Adamica:
Vážený pán predseda Slovenskej národnej rady,
vážená vláda,
vážená  Slovenská národná rada,
Slovenská národná rada prijala dňa 1. 3. 1990 zákon
číslo 50/1990 Zb. a podlá článku 2 bol uzákonený výsostný
znak Slovenskej republiky. Zákon číslo 51/1990 Zb. z tohto
istého dňa hovorí o používaní štátneho znaku Slovenskej republiky. § 2 ods. c/ špecifikuje, že štátny znak sa používa
v zasadacích, rokovacích miestnostiach štátnych orgánov,
atď. Náš Výbor Slovenskej národnej rady pre národnosti, etnické skupiny a pre ľudské práva, ku ktorému patrím, zasadá
v budove Slovenskej národnej rady na Hrade, v miestnosti na
druhom poschodí. Na čelnej stene v tejto zasadacej miestnosti bol umiestnený štátny znak z hliníkového lešteného kovu. Veľké bolo naše prekvapenie, ked' sme zistili, že po Novom roku 1992 sa už tento štátny znak v našej zasadacej
miestnosti nenachádza. Zaiste to nemá žiadnu súvislosť
s Kanceláriou prezidenta republiky pre Slovensko, ktorá bola
práve zriadená v bezprostrednej blízkosti tejto zasadacej
miestnosti. Pýtam sa preto pána predsedu Slovenskej národnej
rady, kto dal príkaz na odstránenie štátneho znaku z tejto
zasadacej miestnosti a z akých dôvodov? Tento potupný akt sa
totiž hlboko dotýka môjho národného cítenia.
Druhá moja otázka by znela: V roku 1933 bolo ukradnutých 10 vzácnych neskorogotických unikátnych oltárnych obrazov talianskeho maliara Ticcionneho zo 14. storočia, ktoré
patrili Bojnickému zámku. Tieto ukradnuté obrazy sa nachádzajú v pražskej národnej galérii, ktorá ich dodnes protiprávne drží a odmieta vrátiť na pôvodné miesto do zámockej
kaplnky. Namiesto originálov poslala pražská národná galéria
do Bojníc kópie, ktoré nechala vyhotoviť za týmto účelom.
Riaditelia slovenských národných múzeí, ako Florián Hodál
Minulý
Nahoru
Další
Související odkazy
22. schůze
Informace
O stenoprotokolech
Hlavní menu
Přehled obsahu
Společná česko-slovenská
digitální parlamentní knihovna
Digitální knihovna
České sněmy
Informace
Rejstříky
Zajímavosti v repozitáři
English
Česky
Hledat
Plnotextové vyhledávání
Přihlásit/registrovat se do ISP
Mapa webu
Nápověda
Odběr RSS
Prohlášení přístupnosti
Parlament České republiky, Poslanecká sněmovna, Sněmovní 4, 118 26, Praha 1 - Malá Strana
Telefon na spojovatelku:
257 171 111
Informace dle zákona 106/1999 Sb.
YouTube
Facebook
Twitter
Instagram

SNR 1990-1992, 22. schůze, část 4
Přejít na hlavní navigaci
Přejít na navigaci sekce
Nacházíte se:
Digitální knihovna
›
SNR 1990-1992
›
Stenoprotokoly
›
22. schůze
›
Neprošlo opravou po digitalizaci !
Minulý
Dolů
Další
z Nitry, monsignor Ján Papco v Bojniciach, historik Ondrej
Bešše z Prievidze a ďalší ešte pred nimi sa neúnavne domáhali a domáhajú navrátenia tohto národného kultúrneho skvostu,
avšak bezvýsledne. Slovenská národná galéria, Slovenské národné múzeum a Ministerstvo kultúry Slovenskej republiky vedú zdĺhavé rokovania, avšak očakávaný výsledok sa zatiaľ nedostavil. Prievidza, Bojnice - to je totiž môj rodný kraj.
Mám preto mimoriadny záujem na vyriešení tohto takmer šesťdesiatročného problému. Pýtam sa preto pána ministra kultúry, keby tu bol, kedy sa vzácne ukradnuté oltárne obrazy
vrátia z pražskej národnej galérie tam, kam podlá zákona
a práva patria.
Pripomínam to tým viac preto, lebo rodu Lobkovicovcov
bude vrátených 14 zámkov, hradov, kostolov a kláštorov. Uvedené je to v Rudom práve č. 27, a dá sa povedať, že Lobkovicovci sa takto stanú najbohatšími súkromnými vlastníkmi
v Českej a Slovenskej Federatívnej Republike. Okrem toho sa
Lobkovicovcom vracajú desaťtisíce umelecko-historických
predmetov, okrem iného knižnica, archív, ktorý má mimoriadnu
historickú hodnotu najmä pre poznanie dejín českého národa
v 17. storočí. Najväčšie skvosty však predstavuje zbierka
obrazov španielskych majstrov, z ktorých niektoré doteraz
boli pýchou Národnej galérie v Prahe. Toto všetko sa vráti
Lobkovicovcom, ale bojnickej kaplnke a Bojnickému zámku 10
ukradnutých obrazov vzácneho maliara zo 14. storočia vyše
60 rokov sa ešte nikomu nepodarilo dostať spať.
Ďakujem vám za pozornosť.
/Potlesk. /
Predseda SNR F. Mikloško:
Pán poslanec, ak môžem odpovedať na vašu interpeláciu,
vaša otázka znela "kto dal zvesiť ten znak". Ak by ste mi
položili interpeláciu, kde by bola otázka "kto ukradol ten
znak", tak by som mohol postupovať úradne, dal by som to
šetriť, ale nedal som pokyn tento znak zvesiť a neviem, kde
sa mohol podieť. Jediná odpoveď je, že tam dáme druhý znak.
Čo sa týka tých obrazov, myslím, že vláda Slovenskej republiky by sa mala na to, samozrejme, pozrieť, len predtým by
som odporúčal zistiť, či náhodou sa to neurobilo tak, že kópie sú na hrade a predsa tie originály sú naše.
Podpredseda SNR M. Zemko;
S faktickou poznámkou sa hlásia pán poslanec Kerti
a potom pán poslanec Dobrovolný. Páni poslanci, svojho času
sme si odhlasovali, že pri interpeláciách nebudeme uplatňovať faktické poznámky.
Poslanec A. Kerti:
Vážený pán predsedajúci, predsa dovoľte jednu vetou.
V tej budove je predsa stála ochranná služba, tak ako stade
môže niečo zmiznúť?
Podpredseda SNR M. Zemko.
Prosím vás, nerozpútavajme vlnu faktických poznámok.
Máme nesmierne veľa prihlásených do interpelácií.
Poslanec J. Dobrovolný:
Chcel by som len doplniť to, čo hovoril pán predseda.
Tie originály sú naozaj v Prahe, ale to tu už bolo nadnesené
asi pred pol rokom pani Poslankyňou Kmeťovou, a doposiaľ sa
táto vec nedala do poriadku. Týka sa to aj závetu grófa Pálfyho, ktorý hovorí, že z Bojnického zámku sa nemá nič premiestňovať.
Podpredseda SNR M. Zemko:
Ďakujem. Pán poslanec Adamica.
Poslanec A. Adamica:
Ten štátny znak sa totiž nedá len tak zvesiť z klinca,
lebo je na hliníkovej platni zvarený, alebo ako by som to
povedal. Čiže to sa nedá, pán predseda, len tak zvesiť.
A dúfam, že v Slovenskej národnej rade sa nekradne. /Smiech
v sále. /
Podpredseda SNR M. Zemko:
Ďakujem. Slovo má pán poslanec Krajčovič. Pripraví sa
pán poslanec Bartakovics.
Poslanec M. Krajčovič:
Vážená Slovenská národná rada,
keďže sme si už vypočuli technológiu zvesenia štátnych
znakov, dovoľte mi pár slov. Je mi to veľmi nepríjemné, ale
moju interpeláciu budem musieť opakovať, pretože už v decembri som ju raz položil. Týkala sa všetkých ministrov. Musím
sa v tomto okamžiku ospravedlniť novej pani ministerke, ktorej rezort ako jediný odpovedal na túto moju interpeláciu,
aj keď nemal vtedy ministra. Takže mi dovoľte ešte raz, aby
to bolo aj v zázname, interpelovať predsedu vlády, ministra
vnútra, ministra spravodlivosti, ministra hospodárstva, ministra priemyslu, ministra lesného a vodného hospodárstva,
ministra poľnohospodárstva, ministra stavebníctva, ministra
spojov, ministra financií, ministra kontroly, ministra zdravotníctva, ministerku práce a sociálnych vecí, ministra medzinárodných vzťahov, ministra školstva, ministra kultúry,
ministra pre privatizáciu, generálneho prokurátora, predsedu
najvyššieho súdu, predsedu Slovenskej komisie pre životné
prostredie aj predsedu Slovenskej národnej rady, ako sa postupuje v ich rezortoch pri napĺňaní zákona č. 451 z roku
1991, teda lustračného zákona. Ako postupujú v jednotlivých
rezortoch, kedy bude tento proces ukončený a v súčasnosti
v akom je to stave?
Ďalej mi dovoľte veľmi krátko povedať pár slov k otázke, ktorú už považujem za svoju. Je to v podstate kauza,
ktorú vedieme už takmer rok s pánom ministrom hospodárstva,
ktorý práve prišiel, a som veľmi rád, že si to môže vypočuť.
Dostal som odpoveď na interpeláciu, ktorú som podával,
a nemôžem súhlasiť s niektorými vecami. Nemôžem súhlasiť
s tým, ako pán minister hovorí o tom, že osobne mám asi na
mysli a najviac na srdci otázku personálneho riešenia celého
problému. Nebola to pravda. Mne išlo o to, aby sa v Martine
skutočne spravilo všetko pre to, aby konverzia prebehla čo
najrýchlejšie a čo najúčinnejšie. To, že sme začali tento
problém riešiť 4. 7. 1991, tiež nie je celkom tak, pretože
prvé interpelácie a prvé stretnutia prebehli trošku skôr,
a na základe toho bolo zvolané to stretnutie. Čo sa týkalo
mojej interpelácie ohľadom riaditeľa tohto podniku, ktorý je
už chvála Bohu odvolaný, nešlo o to, že som mal záujem odvolať ho kvôli jeho bývalej straníckej príslušnosti, ale išlo
o to, že tento človek v tejto funkcii si nesplnil svoje úlohy. Po tomto termíne 4. 7. mal dva mesiace na to, aby dodal
určité analýzy, ktoré mal dodať nielen na ministerstvo, ale
všetkým subjektom, ktoré sa tejto porady zúčastnili. Tieto
analýzy som dodnes nedostal. Takže na vysvetlenie asi toľko,
čiže nesúhlasím s touto častou odpovede. Ďakujem pánovi ministrovi, že sa už tam konečne naplnil proces, že riaditeľ
bol odvolaný, že bol vypísaný konkurz, a dúfam, že v blízkej
budúcnosti bude vymenovaný správny muž, ktorý to tam vyrieši.
V odpovedi ma zaujala jedna vec, ktorá môže byt dnes
veľmi dvojsečnou zbraňou. Je to ten nešťastný projekt lom-
bardini. Pán minister vo svojej odpovedi píše asi toľko, že
to posudzovali odborníci nielen priamo vo fabrike, ale aj
odborníci z jeho rezortu a vo vláde, vláda dala na tento
projekt garancie. Martinskí strojári teda dostali úver 2, 5
miliardy pre v podstate asi 1000 pracovníkov. Je tam vysvetľované aj to, čo hovoril pán riaditeľ na predošlej porade,
že si budeme musieť odvyknúť od toho, že budeme zamestnávať
veľa ľudí. Súhlasím s tým, že keď sa chceme presadiť na zahraničnom trhu, musíme začať vyrábať kvalitne a najmä produktívne. Čiže k istému znižovaniu pracovných stavov má
dochádzať. Mám však informáciu, a chcem sa teraz znova spýtať pána ministra, čo si o tom myslí, že vo veľmi krátkom
čase bude v ZŤS Martin prepustených 1000 robotníkov a k 1.
6., teda týždeň pred voľbami, bude prepustených 3, 5 tisíc
ľudí. Chcem sa spýtať, ako si to pán minister vysvetľuje
a či sú tieto informácie pravdivé. Mám taký pocit, že ak sa
niečo také má udiať, má to rýdzo politický charakter, pretože to je týždeň pred voľbami.
Situácia v Martine je veľmi vážna. Musím sa priznať, že
konečne po niekoľkých výzvach som aj ja navštívil túto fabriku. Vedel som vždy o tom, že proces konverzie nie je jednoduchý, ale zdá sa mi, že práve v súvislosti s projektom
lombardini môže nastať istý zvrat situácie, o čom som hovoril, že sa môže stať dvojsečnou zbraňou, pretože nový riaditeľ a nový managment tejto fabriky nemá so zaradením projektu lombardini do tejto fabriky nič spoločného. Vysoké náklady, ktoré tu sú, sa môžu obrátiť proti vláde v tom smere, a
v tom vidím aj súvislosť s prepúšťaním pracovníkov, že sa
bude z Martina požadovať oveľa viac miliárd, pretože pokiaľ
jeden projekt má 2, 5 miliardy pre 1000 pracovníkov, môžeme
si vyrátať, koľko miliárd môže tento podnik žiadať pre 10
tisíc pracovníkov, ktorí tam sú.
A na záver môjho vystúpenia mi dovoľte ešte zareagovať
na isté veci. Chcel by som sa spýtať pána ministra ohľadom
formy tejto odpovede, kde sa napríklad na strane 3 píše
- citujem: "A to nielen z podnikovej sféry, ale aj odborníkov z centrálnych orgánov /o ktorých pravdepodobne nemáte
najlepšiu mienku/. " K strane 4 by som sa chcel spýtať pána
ministra, kde a kedy som vo svojej interpelácii použil výroky - citujem: "výroky a invektívy pred plénom Slovenskej národnej rady na pracovníkov ministerstva, a teda nepriamo aj
voči mne osobne, ktoré vo svojej interpelácii používate, nepovažujem za vhodné zo strany poslanca Slovenskej národnej
rady... atď., a že sa netreba nechať unášať emóciami. Osobne
by som bol veľmi rád, keby mi pán minister zodpovedal, kedy
som podliehal emóciám a kedy som používal invektívy pred
plénom buď na jeho osobu alebo na osoby pracovníkov ministerstva.
Ďakujem za slovo.
Podpredseda SNR M. Zemko:
Ďakujem. Pán poslanec Krajčovič, dovoľte, aby som vás
upozornil, že v odpovediach pánov ministrov na otázky z 19.
schôdze sa v odpovedi pod číslom 14 adresovanej pánovi poslancovi Ondrušovi hovorí práve o uplatňovaní zákona č. 451
Zb. z roku 1991. Ide totiž o podobnú otázku zo strany pána
Ondruša, ako ste položili vy. Čiže tam je odpoveď aj na vašu
otázku.
Poslanec M. Krajčovič:
To je v poriadku, ale tiež som mal dostať odpoveď.
Podpredseda SNR M. Zemko:
Dobre, zariadime to. Pán poslanec Bartakovics. Pripraví
sa pán poslanec Brestenský.
Poslanec Š. Bartakovics:
Vážená vláda,
vážený parlament,
tak ako vo väčšine svojich posledných interpelácií,
i v tejto sa budem zaoberať zákonmi, ktoré sa týkajú prinavrátenia pôdy a majetku. Mám dve konštatácie. Pozitívne treba hodnotiť, že počas politických a hospodárskych reforiem
v našom štáte sa do života dostali tri dôležité zákony upravujúce a napomáhajúce prestavbu práve v poľnohospodárstve
- zákon o pôde č. 229, zákon Slovenskej  národnej rady č.
330 z roku 1991 a transformačný zákon. Ovšem druhá moja konštatácia je poľutovaniahodná a bolestná. Uplatňovanie týchto
zákonov v praxi brzdia veľké  sily, politické a úradnícke.
O týchto prekážkach som už trikrát hovoril v ctenom parlamente na adresu vlády i príslušných ministerstiev. Ovšem okrem písomných odpovedí na moje interpelácie príslušné orgány
neurobili nič v záujme zlepšenia situácie. Len pripomínam,
ako sa mohlo očakávať zlepšenie, keď platný nami už odsúhlasený paragraf  zákona sa odvážil pozastaviť práve hlavný
ochranca našej zákonnosti - ministerstvo spravodlivosti. Ako
je známe, je to § 40 zákona č. 330.
Je poľutovaniahodné, že z mojich predošlých sťažnosti
ani jednu nepočul pán ministerský predseda, a tak predpokladám, že ani o nich nevie. Som hlboko presvedčený, že v opačnom prípade by nepripustil, aby sa nevyriešili oprávnené požiadavky našich niekdajších vydrancovaných roľníkov. Bol by
trval na dodržaní zákona poskytnúť morálne a hmotné zadosťučinenie za niekdajšie krivdy, netrpieť svojvoľný postup
úradov, a snáď ani to, čo vo svojej odpovedi na moju interpeláciu napísal minister spravodlivosti 29. októbra 1991
- citujem: "Problém nedostatočného obsadenia štátnych notárstiev je, žiaľ, pozostatkom právneho nihilizmu z obdobia totálneho režimu. "  Koniec citátu. A tak i naďalej  zostávame
my, poslanci terčom pred našimi voličmi. Nerobíme žiadne
opatrenia, nie sme dôslední, nerobíme kroky v záujme ochrany
zákona, nie sme nikým - znie kritika.
Vážený pán predseda,
vážená vláda,
doteraz som držal informatívne prednášky o týchto zákonoch vo viac ako 50 obciach od Šamorína po Komárno, od Levíc
po Veľké Kapušany. Naposledy som bol v Štúrove, kde si ma
vypočulo 470 niekdajších vydrancovaných, potupených roľníkov. Viete si predstaviť, že na také starostlivo a disciplinovane pripravené stretnutie naše ministerstvo poľnohospodárstva nedokázalo vyslať nikoho? Takisto štátne notárstvo
a geodézia okresu Nové Zámky. Hla, naše úrady pracujúce
v znamení hesla "všetko pre občana". A veru v tomto prípade
by sa veľmi zišlo nášmu ministerstvu vidieť a počuť, do akej
miery je ešte i teraz ponižovaný občan bojujúci o svoje
oprávnené vlastníctvo. Necháme ho, aby sa ponižoval až po
zem, keď za používanie svojej pôdy pýta malý podiel - musím
použiť výraz árendu. Pýtam sa, prečo na toto nevydá naše ministerstvo poľnohospodárstva nejaký predpis, nejaké nariadeniťt snáď najmladšiemu notárovi ministerstva spravodlivosti
pánovi doktorovi Ladislavovi Kováčovi za jeho smelosť, že
prišiel na toto stretnutie.
Do akej miery sa zaujímajú občania o tieto zákony dokazuje i nasledovný list, ktorý mi v týchto dňoch poslalo 107
občanov, plný sťažností a prosieb. Vypočujte si ho. "Vážený
pán poslanec, my, občania chcejúci si vybaviť uplatnenie majetkového práva, a zároveň vaši voliči, sa obraciame na vás
so sťažnosťou no i s prosbou. Dúfame, že naša sťažnosť sa
stane predmetom zváženia a prosba bude riešená k našej spokojnosti. Bol prijatý zákon o pôde a majetkovom práve, ktorého uplatnenie je termínovo viazané a spojené so získaním
množstva overených dokladov. Získanie týchto dokladov je za
súčasných podmienok a súčasnej situácie na geodézii a pozemkovo-knižnom úrade v Komárne, kde je stránkový deň raz do
týždňa, takmer nemožná, niekoľko rokov trvajúca úloha, vlna
nervového napätia. Preto už mesiace každú stredu od skorých
ranných hodín tu stojí v rade 1OO-150 ľudí. Z tejto masy ľudí dostane poradové číslo len 50 ľudí, čo je vypísané aj na
dverách ako upozornenie. Ostatní môžu opakovať tento postup
s pribúdajúcimi ďalšími čakateľmi celé mesiace vždy v stredu, lebo iné dni sa so stránkami nedajú ani do reči. Takto
možno o rok získame výpis z pozemkovej knihy, ktorý ešte
treba identifikovať na geodézii. Tento postup je podobný tomu predošlému - státie v rade, poradové čísla vydané na niekoľko mesiacov dopredu atď. A potom prichádza to ostatné,
vybavovanie u ďalších orgánov s ich svojskými problémami
i požiadavkami.
Pravdepodobne toto zdĺhavé a nervovo náročné vybavovanie sa skráti pre niekolko vyvolených ľudí. Možno preto dokázali prijať zákony s takýmto krátkym termínom. Nevychádzali z reality, ale stavali na osobné záujmy. Žiaľ, toto je
len tá menšia časť ľudí. Väčšinu dostali tieto a im podobné
nariadenia do takmer nemožnej situácie. Je hodno sa nad tým
zamyslieť, prečo uplatnenie majetkového práva viazali k nereálnym termínom. Vecí vtedy, keď nám zobrali majetok - píšu
ďalej - nebol potrebný ani doklad, ani termín. Práve dosť
bolo vydržať vyhrážanie, deportácie, vynútené podpisy. A teraz takto ťaháme za kratší koniec povrazu.
Prečo naši tvorcovia zákonov a poslanci najprv nevytvorili podmienky? Len za vhodných podmienok je možné určiť
i termín. Prečo nevychádzali z reality? Chápeme i jediného
pracovníka z pozemkovo-knižného úradu, že aj on je človek,
ale aj my sme ľudia. Skutočne, nie je schopný sám za jediný
deň v týždni splniť požiadavky toľkých ľudí. Ak ste už vy-
tvorili a odsúhlasili termínový zákon, prečo ste nemysleli
na to, aby na týchto pracoviskách, kde treba získať toľké
množstvo dokladov, urobili preradenie pracovných síl, prijali nových či dočasných pracovníkov? Ak by sa to bolo stalo,
bol by býval realizovateľný napríklad na pozemkovo-knižnom
úrade stránkový deň trikrát v týždni. Takto by nevládla ani
taká kriticky napätá sitácia, ktorá sa vytvára medzi čakajúcimi pred spomínanými úradmi.
Vážený pán poslanec, veľmi pekne vás prosíme, aby ste
tlmočili, vybavili našu požiadavku. Interpelujte v záujme
realizácie nasledujúcich bodov: 1. na usporiadanie majetkovo
-právnych vecí nech nie je stanovený konečný termín, 2. nech
geodézia a pozemkovo-knižné úrady zamestnajú viac pracovných
síl na vybavovanie a vydávanie dokladov, ich prípravu, 3.
nech spomínané úrady zavedú stránkové dni aspoň trikrát do
týždňa, 4. vydávanie dokladov, ako i opatrenia spojené s vybavovaním nech sú bezplatné, 5. v ďalších vybavovacích postupoch nech nehľadajú zbytočné prekážky, 6. nech ich práca
sa vždy stavia na realite.
Za vašu snahu a vybavenie horeuvedených bodov k našej
spokojnosti vám z úprimného srdca ďakujú vaši voliči a všetci tí, ktorí si chcú svoje majetkové práva usporiadať.
Az ö nevükben megköszönöm - v ich mene ďakujem, že ste
ma vypočuli.
Podpredseda SNR M. Zemko;
Ďakujem pánovi poslancovi  Bartakovicsovi. Slovo má pán
poslanec Brestenský. Pripraví sa pán poslanec Hamerlík.
Poslanec R. Brestenský:
Vážený pán predseda,
vážený pán predsedajúci,
vážená vláda,
dámy a páni,
udalosti v novembri 1989 priniesli zásadné zmeny v spoločenskom systéme nášho štátu. Zrušením monopolu jednej
strany sa menia i pohľady na náš právny poriadok. Jedným zo
základných pohľadov je zrušenie centralistického riadenia
všetkých spoločenských vzťahov, na ktoré bol ako nástroj
používaný štát, a vo výkone riadenia jeho orgány. Jedným zo
základných faktorov tejto zmeny je zrušenie štátneho monopolu vlastníctva výrobných prostriedkov, aktívneho majetku,
a neobmedzeného vlastníctva iného majetku neštátnymi subjektami včítane občana. Zmenil sa vzťah a vzájomné postavenie
občana a štátu. Aspoň dúfam, že to tak je. Tým sa mení
i predtým preferované len formálne zákonom obmedzované
a stanovené nadradené postavenie štátnych orgánov voči občanovi a voči neštátnym subjektom. Tieto zmeny sa premietli
i v právnych predpisoch najvyššej právnej sily, čiastočne
v zmenách Ústavy Českej a Slovenskej Federatívnej republiky
a v ústavných zákonoch platných na jej území. Závažným právnym predpisom vyjadrujúcim uvedené zmeny je Listina základných práv a slobôd uvedená ako ústavný zákon Federálneho
zhromaždenia Českej a Slovenskej Federatívnej republiky.
Ústavný zákon stanovuje základné práva a slobody, ktoré závažným spôsobom ovplyvňujú činnosť a možnosť uplatňovania
kompetencií orgánov štátnej správy, ako i povinnosť dodržiavania rôznych predpisov, včítane zaistenia bezpečnosti
a ochrany zdravia pri práci najmä neštátnymi subjektami.
V legislatívnom programe vlády na druhý polrok - a podčiarkujem - 1990 bolo i spracovanie návrhu zákona o bezpečnosti práce. Návrh zákona dodnes nie je spracovaný, a samo-
zrejme, ani predložený na prerokovanie Slovenskej národnej
rade. V čom tkveje problém? Problém tkvie v tom, že nielen
v tejto oblasti, ale i mnohých iných oblastiach štátnej
správy - v tomto prípade som analýzu urobil podrobne
- vlastne ustanovenia Listiny základných práv a slobôd ustanovujú, že dňom 31. decembra 1991 strácajú účinnosť ustanovenia, ktoré nie sú v súlade  s touto listinou. Ďalej je tam
ustanovené, že každý môže konať, čo nie je zákonom zakázané,
a nikoho nemožno nútiť, aby konal niečo, čo zákon neukladá.
Teda  sféra slobody človeka je prvoradá, preto štátna moc
môže  zasahovať len pokiaľ  je na to splnomocnená zákonom
- tento problém by bol v štátnej  správe väčšinou vyriešený,
ale najmä v medziach  zákona a spôsobom ustanoveným zákonom.
Je stanovené, že zákonom musia byt ustanovené i prípadné obmedzené práva  a právom dotknuté záujmy  tak po stránke procesnej, čo ako-tak je vyriešené, tak aj po stránke hmotnej,
čiže vecnej. Ďalej je tam ustanovené, že povinnosti možno
ukladať iba na  základe  zákona, v jeho medziach, a len pri
zachovaní základných práv a slobôd.
Pokiaľ si tieto ustanovenia čiastočne zanalyzujeme
s jestvujúcim právnym poriadkom v oblasti bezpečnosti práce
a bezpečnosti technických zariadení, predpokladám, že musíme
prísť k záveru, že je hrozne veľa povinností, ktoré sú uložené subjektom podzákonnými normami, teda vyhláškami, technickými normami a podobne. Pokiaľ by zákon o bezpečnosti
práce, ktorý mal byt spracovaný v druhom polroku 1990, bol
býval spracovaný v rozsahu, ktorý dnes vlastne je uvedený
v rôznych predpisoch nižšej právnej sily, tento problém
v tejto oblasti štátnej správy, kde máme medzinárodné záväzky, ktoré sme prijali ratifikovaním dohovorov MOP, by nebol.
Mám informácie, že pán podpredseda vlády Zászlós v januári
tohto roku dokonca zastavil práce na vypracovávaní tohoto
návrhu zákona. Je faktom, že spracovatelia tohto zákona urobili ukrutnú chybu. Opísali totiž hlavu 5 Zákonníka práce,
kde narazili na odpor Federálneho ministerstva práce a so-
ciálnych vecí, že to sú zásadné úpravy, ktoré podlá zákona,
teda novely a kompletného znenia zákona č. 143 o federácii,
patria do kompetencie federácie. Ale v oblasti bezpečnosti
práce je mnoho ďalších povinností, ktoré sa ukladajú subjektom, ktoré by sa v tomto zákone mali objaviť. Preto sa pýtam
neprítomného pána podpredsedu Zászlósa, ktorému som obsah
mojej interpelácie oznámil už na minulej schôdzi Slovenskej
národnej rady, akým spôsobom sa v tomto bude postupovať
a dokedy vláda naplní svoj program nesplnený ešte v druhom
polroku 199O?
Druhú interpeláciu mám na pána generálneho prokurátora.
V právnom štáte zásadnými pravidlami správania sa a posudzovania sú zákony, a prípadne, ak sú tam splnomocnenia a zákonom vymedzené hranice, i predpisy nižšej právnej sily. Som
presvedčený, že zákon platí pre všetkých, teda zákon platí
i pre každého člena vlády Slovenskej republiky. Ako je vám,
dámy a páni, známe, v decembri 1990 sme schválili zákon č.
593/1990 Zb. o štátnom rozpočte Slovenskej republiky ma rok
1991. V tomto zákone v § l sú stanovené príjmy, výdavky
a prebytok. Existujú však v zákone 592/1990 Zb., v rozpočtových pravidlách určité splnomocnenia pre vládu a transformačné cez vládu na ministra financií. Pokiaľ nie sú známe
dostupné údaje, nikto, ani tento parlament, ba dokonca na
základe splnomocnenia ani vláda v priebehu roku 1991 neupravila v § l ods. 5 stanovený prebytok štátneho rozpočtu Slovenskej republiky na rok 1991. Preto dávam podnet generálnej
prokuratúre, aby prešetrila porušenie zákona č. 593/1990,
§ l ods. l, 2 a 5 členmi vlády a vedúcimi ostatných ústredných štátnych orgánov s prihliadnutím na § 17 ods. 3, § 17
ods. 2, § 21, § 22 a § 31 ods. 2 písm. a/ a c/ zákona č.
592/1990 Zb. o rozpočtových pravidlách Slovenskej republiky.
Ďakujem.
Podpredseda SNR M. Zemko:
Ďakujem pánovi poslancovi Brestenskému. Slovo má pán
poslanec Ásványi. Pripraví sa pán poslanec Chmelo. Pán poslanec Asványi tu momentálne nie je, ani pán poslanec Chmelo. Prosím pána poslanca Hudeca.
Poslanec I. Hudec:
Vážený pán predseda Slovenskej národnej rady,
vážený predsedajúci,
vážená vláda,
vážené dámy a páni,
budova Akadémia Istropolitana sa stala podnetom vážnych
i menej vážnych, ale aj tých najtrúchlivejších úvah nad osudom niektorých kultúrnych inštitúcií. Deravosť a nedomyslenosť niektorých federálnych zákonov týkajúcich sa reštitúcií
sú už aj bez diskusie zrejmé. Ignorancia národných kultúrnych pamiatok, nedostatočná ochrana školských zariadení, to
sú len dva argumenty hovoriace v tomto prípade za veľa. Zdá
sa, že v tomto prípade našiel dostatočné riešenie podpredseda našej vlády pán Porubjak. Vnucuje sa však otázka, či celý
problém národnej kultúrnej pamiatky a sídla Vysokej školy
múzických umení bude uspokojený v záujme slovenskej kultúry
alebo v prospech tzv. oprávnených osôb, ktoré si sčasti nárokujú majetok pôvodne získaný arizovaním. Pýtam sa, či sa
tento problém, ak vôbec majú tieto osoby nárok na vrátenie
tohto majetku, ktorý je už vari celkom iný než ten, na ktorý
majú nárok, nedá riešiť podobne, ako vyriešili v Prahe problém budovy Karolína? V tejto veci som žiadal písomne pána
predsedu vlády Slovenskej republiky i pána predsedu Slovenskej národnej rady o zákrok, iste v medziach zákona, ale zdá
sa, že riešenie je v nedohľadne.
Žiaľ, peripetie s národnou kultúrnou pamiatkou Akadémia
Istropolitana nie sú jediné. Budova Reduty, v ktorej sídli
Slovenská filharmónia, bude slúžiť pre slovenskú pobočku
viedenského kasína za nevýhodne "dohodnuté" nájomné 80 tisíc
amerických dolárov ročne, čo nepokryje viac ako pätinu finančného schodku tejto špičkovej kultúrnej inštitúcie, ktorá
sa bude musieť utiahnuť. Prečo nájom, ak už k nemu muselo
prísť, sa neuskutočnil konkurzom? Iste by sa našiel aj iný,
najmä kultivovanejší záujemca, ktorý by neplánoval stavebné
úpravy a nerušil by prostredie priestorov, koncertov tak,
ako to mieni čudný nájomca, ktorý mimochodom zamestnal ekonomického námestníka Slovenskej filharmónie, len čo s ním
podpísali zmluvu o tomto prenájme. Ovplyvní agresívne kasíno
aj našich pamiatkárov? Všetci vidíme ako kníhkupectvá miznú
sťa tohtoročný sneh, ako aj v tých, čo ešte vydržali, sa
predávajú háby a bačkory, drogistický tovar. Pýtam sa, či
a kto dal do prenájmu moderné, na mieru vybudované kníhkupectvo na rohu Vazovovej a Krížnej ulice /bývalá Steinerova
ulica/ firme FIAT, ktorá musí predávať svoje automobily akurát v strede mesta, veď kníhkupectvá môžu ísť na ulicu, na
perifériu mesta i záujmu človeka. Jestvuje nejaké systémové
opatrenie na ochranu knihy? Pýtam sa to aj v tej súvislosti,
že momentálna právna úprava, ktorá napríklad hovorí o povinných výtlačkoch, nie je vlastne ničím iným iba dodatočnou
naturálnou daňou. Keď si uvedomíme, že vydavateľ, ktorý by
bol optimálnym vydavateľom v našich podmienkach, by mal vydať ročne 15 alebo 30 kníh, keď si to vynásobíme počtom povinných výtlačkov, keď priemerná cena knihy nákladovo je povedzme 50 korún, zistíme, že ide o veľmi peknú naturálnu
daň, ktorú dodatočne musí vydavateľ odovzdávať z titulu takejto zákonnej úpravy.
Podobne je to aj v prípade záujemcu o podporu z fondu
Pro Slovakia. Len v prípade literatúry musí platiť správny
poplatok, ktorý ho oprávňuje, aby sa mohol uchádzať o príspevok zo štátneho fondu kultúry Pro Slovakia. Onedlho bude-
me svedkami zvýšenia poplatkov za spoje. Všade vo svete sú
isté úľavy, ktoré sa týkajú poplatkov za pošty a spoje, keď
sa to týka, povedzme, kultúry, vedeckej literatúry a krásnej
literatúry. Pýtam sa, či na takéto momenty mysli aj súčasný
rezort?
Za všetky ďalšie otázky sa spýtam ešte aspoň na situáciu okolo školy úžitkového výtvarníctva - je to bývalá Škola
umeleckého priemyslu v Bratislave. Budovu na Palisádoch žiada vrátiť jej pôvodný majiteľ - evanjelická cirkev a. v.
s tým, že v nej mieni zriadiť cirkevnú školu. Iste, že škola
má záujem, aby sa táto otázka vyriešila, na druhej strane
však nemôže budovu uvolniť, keďže sa ani po roku nepodarilo
nájsť vhodné náhradné priestory. Uvažovaný náhradný rozostavaný objekt vývojových dielní Slovenskej akadémie vied na
Patrónke potrebuje na dostavbu asi 60 miliónov korún, a doriešiť niektoré majetko-právne otázky medzi Slovenskou akadémiou vied a Ministerstvom školstva, mládeže a športu Slovenskej republiky. Paradox školy spočíva v tom, že o svoje
pôvodné priestory prišla aj pre svoje protifašistické postoje ešte pred dobou možných reštitučných nárokov podlá dnešných právnych noriem. Moja otázka na pána ministra školstva
a na pána ministra kultúry znie: Ako chcú riešiť tento problém? Chápem všetky zložitosti a náročnosti našej doby, ani
ony však nemôžu zbaviť povinnosti jednoznačne riešiť tieto
horúce a ďalšie horúce problémy kultúry.
Ďakujem za pozornosť.
Podpredseda SNR M. Zemko:
Ďakujem pánovi poslancovi Hudecovi. Slovo má pán poslanec Trepáč. Vystúpením pána poslanca Trepáča predbežne vyčerpáme interpelácie z 21. schôdze. Preto predbežne, lebo
8 poslanci stratili poradie a prídu na rad až potom, keď od-
Minulý
Nahoru
Další
Související odkazy
22. schůze
Informace
O stenoprotokolech
Hlavní menu
Přehled obsahu
Společná česko-slovenská
digitální parlamentní knihovna
Digitální knihovna
České sněmy
Informace
Rejstříky
Zajímavosti v repozitáři
English
Česky
Hledat
Plnotextové vyhledávání
Přihlásit/registrovat se do ISP
Mapa webu
Nápověda
Odběr RSS
Prohlášení přístupnosti
Parlament České republiky, Poslanecká sněmovna, Sněmovní 4, 118 26, Praha 1 - Malá Strana
Telefon na spojovatelku:
257 171 111
Informace dle zákona 106/1999 Sb.
YouTube
Facebook
Twitter
Instagram

SNR 1990-1992, 22. schůze, část 5
Přejít na hlavní navigaci
Přejít na navigaci sekce
Nacházíte se:
Digitální knihovna
›
SNR 1990-1992
›
Stenoprotokoly
›
22. schůze
›
Neprošlo opravou po digitalizaci !
Minulý
Dolů
znejú interpelácie poslancov, ktorí sa prihlásili dnes. Tých
je momentálne 14, čiže spolu máme ešte 22 interpelácií.
Pán poslanec Trepáč, po ňom pani poslankyňa Keltošová.
Poslanec J. Trepáč:
Vážené poslankyne,
vážení poslanci,
v dňoch 11. až 14. februára 1992 sa v Kyjeve konala
medzinárodná konferencia o rozvoji zahraničných ekonomických
vzťahov Ukrajiny a podnikateľstva. Tejto konferencie sa zúčastnilo 265 účastníkov z 22 krajín sveta. Jednou z delegácií bola i delegácia Výboru Slovenskej národnej rady pre obchod a služby, ktorej som bol vedúcim. I keď sa správa zo
zahraničnej služobnej cesty predkladá Predsedníctvu Slovenskej národnej rady, myslím si, že o základných poznatkoch by
mala byt už v predstihu informovaná i Slovenská národná rada, pretože sa domnievam, že naše skúsenosti z Ukrajiny môžu
pozitívne ovplyvniť i vaše rozhodovanie pri hlasovaní o návrhu zmluvy o zásadách štátoprávneho usporiadania nášho spoločného štátu.
V Ukrajinskej republike je zriadený generálny konzulát.
Jeho generálnym konzulom je pán Róbert Harenčár. Ďalšími
pracovníkmi sú traja konzuli a 10 pracovníkov technického
personálu. Je charakteristické, že jediným občanom Slovenskej republiky je pán generálny konzul. Všetci ostatní pracovníci sú občanmi Českej republiky, vrátane sekretárky,
takže korešpondencia sa v prevažnej miere vybavuje v českom
jazyku. Možno si niekto povie, že na tom nič nie je, že sú
i konzuláty, kde je situácia opačná. Nepoznám síce také, ale
pripúšťam, že existujú. V tomto prípade však ide o to, že
celý svet má enormný záujem o hospodárske styky s republika-
mi bývalého Sovietskeho zväzu a s Ukrajinou zvlášť, pretože
má na to výhodné podmienky.
Z besedy so zástupcami obchodných organizácii som dospel k tomu názoru, že pri uzatváraní obchodných kontraktov
sú české podniky výrazne preferované. Za všetky jeden príklad. Slovenský energetický podnik mal možnosť výmenným obchodom získať z Ukrajiny uhlie, čím by sa u nás získali ďalšie pracovné príležitosti. Pred podpísaním zmluvy sa však
objavila pražská firma Metalimex, ktorá ponúkla 70 % ceny
platiť valutami. Bartrový obchod tým pre slovenskú firmu padol. Nešlo tu o zámer presadiť pražskú firmu napriek výhodnej ponuke zo Slovenska? Nepoškodili sa záujmy slovenských
podnikov, ktoré svoj tovar mohli výhodne umiestniť na ukrajinskom trhu? Môžeme povedať, že sa stratili mnohé pracovné
príležitosti na Slovensku. I keď som uviedol iba jeden
z príkladov, máme ich ako výsledok našej pracovnej cesty
viac. Budú obsiahnuté v správe pre Predsedníctvo Slovenskej
národnej rady.
Dovoľte však ešte jeden príklad. V novembri minulého
roku Ministerstvo zahraničného obchodu Českej a Slovenskej
Federatívnej Republiky vypracovalo a predložilo ukrajinskému
partnerovi zoznam tovarov, ktoré môžeme vyviezť, a naopak,
ktoré máme záujem z Ukrajiny doviezť. V súlade s doterajšou
metodikou z uvedenej ponuky ukrajinská strana spracovala
tzv. indikatívne spisky. Je charakteristické, že oproti
pôvodným návrhom sa v ich definitívnej podobe vyskytlo minimálne zastúpenie výrobkov zo Slovenskej republiky. Otázka
samozrejme znie, prečo je tomu tak? Možno nie náhodou sa pri
rokovaniach zúčastňovali pracovníci Federálneho ministerstva
zahraničného obchodu, občania Českej republiky, pričom ako
vzorka bol jediný zástupca Slovenskej republiky. Aby som nebol obvinený zo zavádzania, môžem uviesť, že túto informáciu
mám od zodpovedných pracovníkov Ministerstva medzinárodných
vzťahov Slovenskej republiky.
Pritom je potrebné povedať, že o tovar zo Slovenskej
republiky je veľký záujem. Svedči o tom i dohoda firmy CEKO
VSŽ, kde výmenným obchodom dohodli vývoz železnej rudy za
100 mil. Kčs. Aj z uvedených dôvodov si myslím, že návrh
zmluvy o zásadách štátoprávneho usporiadania spoločného štátu, najmä v článkoch 11, 12 a 17 nie je pre hospodársky rozvoj Slovenskej republiky prijateľný. Ak chceme zabrániť alebo aspoň obmedziť diskrimináciu Slovenska v zahraničnom obchode, nemôžu zahranično-obchodné vzťahy podliehať výlučne
federálnej právomoci. Napríklad, ak máme možnosť uzatvoriť
výhodnú zmluvu na dodávku elektrickej energie z Ukrajiny,
nemôžeme čakať na láskavé dovolenie z Prahy.
V závere môjho vystúpenia žiadam pani ministerku obchodu a cestovného ruchu Slovenskej republiky, hoci je len
krátko vo funkcii, prerokovat s ministrom zahraničného obchodu Českej a Slovenskej Federatívnej Republiky spôsob zostavovania indikatívnych spiskov na Ukrajine. Súčasne žiadam, aby bol Výbor Slovenskej národnej rady pre obchod
a služby o termíne tohto rokovania včas informovaný.
Ďalej žiadam ministra medzinárodných vzťahov Slovenskej
republiky, aby predložil poslancom Slovenskej národnej rady
prehľad zastúpenia občanov Slovenskej republiky na našich
zastupiteľských úradoch tak, aby sa mohli porovnať zmeny
oproti našej predchádzajúcej informácii, ktorú spracoval bývalý minister medzinárodných vzťahov pán Kňažko.
Ďakujem za pozornosť.
Ďakujem pánovi poslancovi Trepáčovi. Slovo má pani poskankyňa Keltošová. Pripraví sa pán poslanec Košťál.
Poslankyňa O. Keltošová:
Vážený pán predsedajúci,
vážená vláda,
vážené kolegyne a kolegovia,
dovoľte mi, aby som vás stručne oboznámila s problematikou výstavby Ústavu kardiovaskulárnych chorôb. Táto problematika bola v našom výbore pre sociálnu politiku, zdravotníctvo a sociálne vzťahy prerokovaná ešte v januári 1991.
Náš výbor vtedy prijal záver, že bude priebežne sledovať
plán investičnej výstavby rezortu zdravotníctva a hľadať
možnosti ako napomôcť k urýchleniu výstavby tohto zdravotníckeho zariadenia. Pre úplnosť uvádzam, že Ministerstvo
zdravotníctva Slovenskej republiky vypísalo ešte v roku
1990 medzinárodnú súťaž na prípravu, realizáciu a financovanie tejto stavby. Odborná posudzovacia komisia vo februári
1991 vyhodnotila  obdržané ponuky. Ako najoptimálnejšiu vyhodnotila ponuku istej belgickej firmy, a poddodávateľmi mali byť naše dva podniky. Podiel slovenských podnikov na realizácii tohto projektu sa predpokladá vo výške až 45 %.
Vláda Slovenskej republiky na svojom rokovaní 23. júla
vzala na vedomie predložený návrh a uložila ministrovi zdravotníctva, aby do 31. 8. vypracoval návrh spôsobu realizácie
a financovanie tohto projektu. To sa aj stalo. Následne
v tomto materiáli spracovanom ministerstvom zdravotníctva je
uvedené poradie priorít investičného rozvoja financovaných
zahraničnou kapitálovou účasťou v tomto poradí: dostavba národného onkologického ústavu a výstavba Ústavu kardiovaskulárnych chorôb. Na druhom mieste je detská nemocnica v Košiciach, na treťom rekonštrukcia nemocnice v Starom meste
a dostavba Dérerovej nemocnice na Kramároch a na štvrtom je
výstavba nemocnice v Piešťanoch. Pôvodné problémy nedostatočnej onkologickej kapacity boli z väčšej časti už vyriešené pridelením areálu bývalého Štátneho ústavu národného
zdravia na Kramároch. Táto získaná lôžková kapacita pokryla
existujúci deficit. Je potrebné preto centrum dobudovať nezbytnými objektami pre ožarovaciu techniku, potrebnými komplementárni. Tento materiál bol spracovaný s príslušnými rezortami a 17. januára tohto roku bol predložený na úrad vlády. A teraz k veci. Podľa mojich vedomostí takto spracovaný
materiál bol odsúhlasený v hospodárskej rade vlády 10. februára 1992, čo sa aj cituje v Národnej obrode 11. 2. 1992.
Mám však otázku na pána predsedu resp. podpredsedu vlády,
kedy sa tento spracovaný materiál dostane na schválenie vlády Slovenskej republiky? Bude to na budúci mesiac, v apríli,
v máji?
Myslím si, že by sme si všetci mali uvedomiť a stále
pripomínať, že zo všetkých zomretých pacientov 52 % zomiera
na kardiovaskulárne ochorenia. Akékoľvek predlžovanie alebo
zdržiavanie riešenia tejto situácie stojí aj ľudské životy.
Myslím si, že projekt tejto výstavby nového Ústavu kardiovaskulárnych chorôb je podlá analýz odborníkov pripravený do
detailov, preto nie je už možné z akýchkoľvek dôvodov odďaľovať konečné rozhodnutie. Prosila by som odpoveď do 30 dní.
Podpredseda SNR M. Zemko:
Ďakujem pani poslankyni Keltošovej. Slovo má pán poslanec Košťál. Pripraví sa pán poslanec Húska.
Poslanec P. Košťál:
Vážený pán predsedajúci,
dámy, páni,
oslovili ma Záhoráci z Moravského Jána. Je to dedina
medzi Malackami a Kútami. Už asi dva roky sa snažia o cestný
hraničný priechod mostom cez Moravu s rakúskou stranou
Hohenau. Bolo by to obojstranne ekonomicky výhodné, je tam
cementáreň v Rohožníku, ďalej v oblasti školstva, zamestnanosti, obchodu, turistiky, atď. Myšlienka má podporu aj na
rakúskej strane, najmä v obchodníckej sfére, a pokiaľ sú moje informácie správne, bola by ochota aj finančne parcitipovať na tomto projekte. Osobne tiež podporujem realizáciu
tohto projektu, nie preto, aby kamióny obchádzali Bratislavu
cez Rakúsko, alebo aby sa skalické červené mohlo ľahšie vyvážať, ale preto, že prechod by bol prínosom pre celé Záhorie. Priatelia z Moravského Jána tvrdia, že súhlas ministerstva zahraničných vecí a ministerstva zahraničného obchodu
majú. Dovoľujem si položiť otázky pánovi ministrovi dopravy
Paulemu a pánovi ministrovi medzinárodných vzťahov Demešovi,
či sa plánuje a kedy realizácia daného hraničného prechodu
a v čom je problém pri realizácii tohto projektu.
A ešte mi dovoľte poznámku k tomu, čo hovoril pán poslanec Jakuš. Plne sa stotožňujem s prvou častou, čo sa týkalo otázky akútnej intoxikácie alkoholom. Naozaj sú s tým
problémy. Najnovšie to súvisí aj s Listinou ľudských práv
a slobôd a s novelou zákona číslo 2O z roku 1966 o zdraví
ľudu. Vznikajú obrovské problémy aj s tzv. nariadenou liečbou chronických alkoholikov. Takže naozaj túto otázku treba
riešiť už aj preto, že na Slovensku podlá analýz je zhruba
32 % problémových pijanov.
Ďakujem vám za pozornosť.
Podpredseda SNR M. Zemko:
Ďakujem pánovi poslancovi Košťálovi. Slovo má pán poslanec Húska. Pripraví sa pani poslankyňa Bauerová.
Poslanec A. M. Húska:
Vážený pán predsedajúci,
vážené predsedníctvo,
vážená vláda,
vážené kolegyne a kolegovia,
dňa 14. 2. 1992 bol v Národnej obrode uverejnený príspevok predsedu Slovenskej národnej rady pána Miklošku
o perspektívach po odmietnutí milovského dohovoru na pôde
Predsedníctva Slovenskej národnej rady. Tam pán predseda na
konci úvah uviedol nasledovné - citujem: "Prezident si je
vedomý toho, že tým, že neprešli jeho návrhy vo Federálnom
zhromaždení, do istej miery čosi stratil na súčasnej scéne
vo Federálnom zhromaždení. Ale verí, a rovnako aj ja, že má
ešte jednu šancu, a je pripravený zužitkovať, ju pred voľbami. Iba treba múdro odhadnúť, kedy by bolo najpríhodnejšie
do zápasu politických síl vstúpiť. Otázkou je, či taká chvíľa ešte nastane, aby mohol vsadiť trebárs všetko na jednu
kartu. " Koniec citátu. Nuž pán predseda, čo je to za karta?
Vy viete, že prezident už viackrát vstúpil na scénu politického zápasu, a bohužiaľ, vždy jednostranne v prospech českých politických záujmov. Najviditeľnejší je tento zásah
v jeho návrhu obmedziť možnosť slovenskej reprezentácie brániť sa voči majorizácii početnejšou českou reprezentáciou.
To bol najrukolapnejší dôkaz, že pre slovenské záujmy niet
už priestoru vo federatívnom usporiadaní. Pochopila to rozhodujúca väčšina všetkých politických síl na Slovensku, ktorým slovenský osud leží na srdci. Vy ste uviedli, že veríte
s prezidentom v šancu, ktorá má zrejme zachrániť nerovnovážnu federalistickú situáciu.
Je to smutné, vaše miesto ako reprezentanta slovenského
vrcholného zastupiteľského zboru má byt na strane emancipačného prúdu, ktorý odvrhuje subdominantné postavenie Slovenskej republiky ako nedržiteľa medzinárodno-právnej subjektivity. To spôsobuje, že slovenský národ naďalej je chápaný
v styku s inými národmi ako nesvojprávna etnická skupina
a jeho republika ako provinčný región. To je dôsledok štátotvornej povahy federácie, ktorá navonok je unitárnym štá-
tom, a teda štátom, ktorý bráni sebaurčovaciemu právu slovenského národa. Že prezident, ktorý má stáť nad zápasiacimi
stranami a nad ich záujmami chce pred voľbami - citujem
"vsadiť všetko na jednu kartu", a to zrejme na kartu federatívneho obmedzenia zvrchovanosti Slovenskej republiky, to
považujem za povážlivé, no ešte za povážlivejšie pokladám
to, že vy ako predseda slovenského zastupiteľského zboru sa
s touto kartou stotožňujete. Objektívny osud dejín celkom
určite takú kartu, ktorá sa stavia proti prozreteľnosťou danému právu sebaurčovacej emancipácie odsudzujú ako falošnú.
Na každú falošnú kartu je tromf. Varujem pred jej použitím.
Jednostranný protiemancipačný vstup pred voľbami zo strany
hlavy štátu je neospravedlniteľná ignorancia nadstraníckej
funkcie prezidenta. Je to aj ignorancia vôle väčšiny zastupiteľskýcn orgánov, a som presvedčený, že je to aj ignorancia vôle väčšiny slovenského obyvateľstva.
Ďakujem za pozornosť.
/Potlesk. /
Podpredseda SNR M. Zemko:
Ďakujem pánovi poslancovi Húskovi. Slovo má pani poslankyňa Bauerova. Pripraví sa pán poslanec Agárdy. Nie je
prítomný. Pripraví sa pán poslanec Hofbauer.
Poslankyňa E. Bauerova:
Vážená vláda,
vážená Slovenská národná rada,
mám tri otázky, pokúsim sa ich formulovať stručne, lebo
o niektorých súvislostiach týchto problémov hovoril pán kolega Batakovics.
Prvá otázka je na pána ministra spravodlivosti Slovenskej republiky. V zmysle zákona č. 330/1991 o pozemkových
úpravách, usporiadaní pozemkového vlastníctva, pozemkových
úradoch, pozemkovom fonde a o pozemkových spoločenstvách,
keď došlo k nadobudnutiu poľnohospodárskych alebo lesných
pozemkov poručiteľa len jedným z dedičov zo zákona, a tento
nebol zaviazaný na vysporiadanie dedičských podielov ostatných dedičov z tohto majetku, a došlo tým k zníženiu podielu
ostatných dedičov, vysporiada toto zníženie dedičských podielov štátne notárstvo bezplatne na návrh podaný do 19.
februára podlá § 40. Podlá informácie z pozemkových úradov
Slovenskej republiky, štátnych notárstiev, ako aj občanov,
štátne notárstva neprerokúvajú vysporiadanie dedičských podielov, nakoľko ešte začiatkom februára sa riadili usmernením ministerstva spravodlivosti zo dňa 26. septembra minulého roku, keď sa predpokladalo, že dôjde k novele zákona. Pýtam sa pána ministra, dokedy mienia štátne notárstva prerokovat a vysporiadať znížené dedičské podiely žiadateľov, nakoľko doteraz to neprerokúvali a ide o niekoľko tisíc až desaťtisíc žiadostí.
Po druhé: V zmysle platných predpisov k preukázaniu
vlastníctva je potrebná majetková podstata, výpis z pozemkovej knihy alebo vlastnícky list. Vlastnícke listy boli založené len pre intravilán a nehnuteľností v extraviláne boli
vedené podlá majiteľov len v pozemkovej knihe na štátnom notárstve. Z rôznych príčin, najmä však zavinením vojnových
udalostí sa stratili alebo zničili pozemkové knihy niektorých obcí. Občania týchto obcí sa právom dožadujú riešenia
tejto otázky. V týchto obciach totiž sa desaťročia poľnohospodárske pozemky neprerokúvali v rámci dedičského konania,
alebo sa prerokúvali len čiastočne v intravilánoch. To znerovnoprávňuje občanov týchto obcí v procese reštitúcie, či
už podlá zákona č. 229, č. 330, ale aj v procese transformácie poľnohospodárskych družstiev podlá zákona č. 42. Len
v okrese Nové Zámky sa nenachádza pozemková kniha 5 katast-
rálnych území. Pýtam sa pána ministra, ako a dokedy Ministerstvo spravodlivosti Slovenskej republiky dorieši preukázanie vlastníctva v tých obciach, katastroch, kde sa nenachádza pozemková kniha?
Tretia moja otázka je adresovaná pánovi ministrovi poľnohospodárstva a výživy. V zmysle zákona č. 330 pozemkové
úrady zabezpečujú pozemkové úpravy na vysporiadanie vlastníckych a užívacích pomerov a odstránenie prekážok ich výkonu vyvolaných historickým vývojom pred účinnosťou uvedeného
zákona. Podlá informácií z okresov ministerstvo poľnohospodárstva a výživy zabezpečuje v tomto roku pozemkové úpravy
len asi v 40 katastroch. Podlá hrubého prepočtu potom pozemkové úpravy v zmysle § a citovaného zákona by boli ukončené
za 50 rokov. Samozrejme, to znemožňuje akékoľvek investície
a dlhodobé uvažovanie s danými pozemkami. Pýtam sa pána
ministra, dokedy ministerstvo poľnohospodárstva a výživy
uvažuje ukončiť pozemkové úpravy v Slovenskej republike, to
znamená vo všetkých katastrálnych územiach obcí.
Ďakujem.
Podpredseda SNR M. Zemko:
Ďakujem pani poslankyni Bauerovej. Slovo má pán poslanec Hofbauer. Pripraví sa pán poslanec Galanda.
Poslanec R. Hofbauer:
Vážený pán predsedajúci,
vážené predsedníctvo,
vážená vláda,
dámy a páni,
v rámci tohto bodu sa obrátim k dvom okruhom problémov.
Prvým z nich je problematika realizácie ustanovenia zákona
č. 451/1991 Zb., ktorým sa ustanovujú niektoré ďalšie predpoklady pre výkon niektorých funkcií v štátnych orgánoch
a organizáciách Českej a Slovenskej Federatívnej Republiky,
Slovenskej republiky a Českej republiky. Uvedenou interpeláciou som sa v rámci 21. schôdze Slovenskej národnej rady písomne obrátil na predsedu vlády Slovenskej republiky pána
Jána Čarnogurského, na ministra výstavby a stavebníctva Slovenskej republiky pána Bútoru a na predsedu Slovenskej národnej rady pána Františka Miklošku. Od prvého z menovaných
som dostal odpoveď, ktorú nie je možné akceptovať. Ďalší
dvaja páni na moju písomnú interpeláciu dosial nereagovali.
Chcem pripomenúť, že lehota odpovede na interpelácie poslancov je 30 dní, je stanovená zákonom. Ministrovi školstva,
mládeže a športu pánovi Pišútovi sa podarilo odpovedať mi po
156 dňoch od podania interpelácie. Dúfam, že uvedení páni
stihnú nielen odpovedať, ale predovšetkým jednoznačne uzavrieť problematiku, ktorá bola predmetom mojej interpelácie.
Predseda vlády pán Ján Čarnogurský v odpovedi uviedol,
že na základe listu predsedu Slovenskej národnej rady bol
listom zo 16. septembra 1991 číslo 1431/91-S/46 predložený
Lustračnej komisii Slovenskej národnej rady kompletný zoznam
členov vlády, ich námestníkov a pracovníkov úradu vlády na
vykonanie lustrácií. Výsledok práce komisie do dnešného dňa
oznámený nebol. Takúto odpoveď nie je možné považovať za
vecné vybavenie mojej interpelácie. Ak v tomto štáte bol
prijatý a vydaný federálny zákon s federálnou pôsobnosťou,
nie je mysliteľné, aby jeho plnenie bolo zo strany slovenskej vlády, slovenského zákonodarného zboru a zo strany vedenia slovenského parlamentu ignorované. Navyše, celé tzv.
vysvetlenie je dokumentom čohosi úplne iného.
Zákon č. 451/1991 bol prijatý v novembri 1991. V septembri 1991, keď toto podanie bolo údajne poslané, nebol
dôvod obracať sa z úrovne predsedu Slovenskej národnej rady
na Lustračnú komisiu Slovenskej národnej rady, ktorá navyše
nie je zmocnená na lustrovanie vlády Slovenskej republiky,
ale výlučne poslaneckého zboru Slovenskej národnej rady.
Na preskúmanie spôsobilosti okruhu dotýkaných osôb podlá zákona č. 451/1991 je zmocnená v zmysle zákona samotná vláda.
Z tohto vysvetlenia, ktoré som obdržal, vlastne vyplýva, že
vo veci plnenia tohto federálneho zákona z postu vlády Slovenskej republiky sa nielen, že nevykonalo nič, no celá záležitosť vyvoláva nie náhodou dojem zámerného zahmlievania
skutočností. Odpoveď na moju interpeláciu preto hodnotím negatívne a žiadam dôrazne ako zo strany predsedu vlády Slovenskej republiky, tak aj zo strany predsedu Slovenskej národnej rady nič iné, iba plnenie príslušného federálneho zákona.
Ešte kategorickéjšiu výhradu uplatňujem voči predsedovi
Slovenskej národnej rady vo veci uplatnenia tohto zákona vo
vzťahu k Slovenskej národnej rade, pretože na túto vec mi
neodpovedal. A rovnako kategorickú výhradu, dámy a páni,
uplatňujem voči ministrovi výstavby a stavebníctva pánovi
Bútorovi. Je tragikomické, ak vedúci oddelení a referenti
ministerstiev a nižší vedúci pracovníci menovaní do funkcií
podliehajú súkolesiu lustrácií, zatiaľ čo generálny riaditeľ
Hydrostavu pokojne zotrváva vo svojej funkcii napriek faktu,
že ako u jedného z mála občanov tohto štátu záznam o pozitívnej spolupráci so Štátnou bezpečnosťou v registri zväzkov
potvrdil osobne federálny minister vnútra pán Ján Langoš.
Nežiadam preto nič iné, iba aby na občanov v tomto štáte
platili jednotné pravidlá aplikácie zákonov, pretože situáciu existencie rovnoprávnych a rovnoprávnejších obyvateľov
už sme tu mali.
Druhou otázkou je vystúpenie pána poslanca Miroslava
Kusého v Česko-slovenskom rozhlase 15. februára 1992. Vystúpenie pána poslanca Kusého je zaujímavé, preto z neho odcitujem nasledovné podstatné časti: "Národospasitelia sú nebezpeční demokracii aj národu, pretože sú presvedčení o tom,
že iba oni poznajú jediný správny návod na záchranu národa,
a sú rozhodnutí spasiť ho podľa tohoto návodu bez ohľadu na
to, či s tým národ súhlasí alebo nie. Spasiteľ je totiž už
svojím predurčením autokrat, nie demokrat. Nepýta sa národa,
čo by chcel, ale prikazuje mu, čo musí chcieť. Ináč nebude
spasený. A ďalej - dnes tu však máme už nových národospasiteľov. Napríklad taký pán Mečiar, ktorý už od chvíle svojho
odvolania z postu premiéra tvrdí, že má vo vrecku zázračný
recept ako sa vyhnúť ťažkostiam dnešného krízového obdobia,
ako sa šmahom zbaviť nezamestnanosti, inflácie a vhupnúť
rovno do prosperity a blahobytu. Zatiaľ to však nechce prezradiť. Až ma znovu zvolíte, potom poviem. " Toľko citácia.
Myslím, že netreba komentovať, že takéto tvrdenie pán
Vladimír Mečiar nikdy neuviedol. Chápem, že niektoré strany
a hnutia v predvolebnej kampani sa utiekajú k ľubovolným metódam a tvrdeniam. Pokiaľ takéto reči odznievajú na úrovni
známej humoristickej relácie "Čo týždeň dal" a pokiaľ v tzv.
vzorke občanov Slovenska za Slovákov hovorí skupina federálne orientovaných umelcov, ako to bolo 23. februára 1992,
z ktorých máloktorý má ročný príjem vyjadriteľný menším obnosom ako šesťciferným, je to vec federálnej televízie, federálneho programu a samotných federálnych účastníkov. Poslucháči si môžu urobiť vlastný názor, alebo televízor jednoducho vypnúť.
Z tohoto miesta som už raz vyjadril názor a poznatok,
že kvalitná firma s výbornými výrobkami propaguje svoju kvalitu, zatiaľ čo firma málo kvalitná, so zlými výrobkami, ktorá sa nemá čím pochváliť, aspoň na kvalitnú konkurenciu nadáva. Svedkami podobného procesu sme aj v súčasnosti na našej politickej scéne.
V prípade pána poslanca Kusého však ide o čosi iné,
pretože tu nejde o umelca, ide o člena Predsedníctva Slovenskej národnej rady, a navyše, o vedúceho Kancelárie prezi-
denta republiky v Bratislave. Žiadam preto pána poslanca
o zdokumentovanie jeho výrokov v Česko-slovenskom rozhlase
autorizovanými výrokmi a stanoviskami pána Vladimíra Mečiara. Nie neautorizovanými výstrižkami typu redaktorov Lidových novín. Na základe takto zdokumentovaného tvrdenia a výrokov naše hnutie bude postupovať v súlade so zákonmi
a v súčinnosti s orgánmi činnými v trestnom konaní, pretože
ochrana osobnosti má byt atribútom právneho štátu, a to aj
v prípade opozičných politikov.
Ďakujem za pozornosť.
Podpredseda SNR M. Zemko:
Ďakujem. Slovo má pán predseda. Pripraví sa pán poslanec Galanda.
S faktickou poznámkou sa hlási pán poslanec Hübel.
Poslanec J. Hübel:
Pán predsedajúci, mám otázku, či je teraz rozprava alebo interpelácie a otázky poslancov. Rozprava je v ďalšom
programe, tak dodržiavajme program.
Podpredseda SNR M. Zemko:
Pán predseda.
Predseda SNR F. Mikloško;
Vážený pán poslanec Hofbauer,
dostal som váš list, v ktorom sa odvolávate na zákony
a na presné znenie rokovacieho poriadku. Skôr ako zaujmem
stanovisko, prečo mám odpoveď až dnes tu, ktorá vám mala byt
odoslaná, neviem, prečo nebola. To je jedno. Chcem povedať,
že Slovenská národná rada urobila všetko v zmysle lustračného zákona. Predsedníctvo zmapovalo tie orgány, ktoré mu patria, a požiadalo Federálne ministerstvo vnútra o vykonanie
lustrácií.
Čo sa týka vášho listu, vzhľadom na to, že práve vy sa
dožadujete presnosti, chcem povedať, že váš list bol napísaný tak zmätočné, tak sa o nič neopiera v rokovacom poriadku,
že som to dal legislatíve. Legislatíva vám odpovedá, že najprv by ste mali spresniť, na základe čoho ma oslovujete. Bohužiaľ, musel som prejsť do takejto formálnej polohy, pretože práve vy ste chceli formálne mňa akoby zatlačiť. Takže
dostanete list, a budeme si takto chvíľu dopisovať. Potom
vám odpoviem to, čo vám hovorím teraz ústne, že všetko sme
už dávno vykonali.
Čo sa týka pána Húsku, mal som interview v Národnej obrode. Hovoril som tam ešte o karte, ktorú pán prezident má
v rukách. Dovolil by som si ponechať isté nevyslovené vety.
Nemyslím si, že všetko musí hned' každý povedať. Ubezpečujem
pána poslanca Húsku, že pre Slovensko z toho nič zlé nehrozí.
Podpredseda SNR M. Zemko;
Ďakujem pánovi predsedovi. Slovo má pán poslanec Galanda. Najprv má faktickú poznámku pán poslanec Chmelo.
Poslanec J. Chmelo:
Mám poznámku k vystúpeniu pána poslanca Hofbauera.
V § 89 rokovacieho poriadku sa jasne hovorí, koho môžeme interpelovať. Nie poslanec poslanca. A domnievam sa, že predsedajúci schôdze má podlá § 21 odobrať slovo poslancovi, ked'
sa odchyľuje od prerokúvanej veci.
Podpredseda SNR M. Zemko:
Dobre. Budeme podľa toho postupovať. Prosím, pán minister Belcák.
Minister hospodárstva SR J. Belcák;
Vážený pán predsedajúci,
vážená Slovenská národná rada,
predpokladal som, že k problematike, ktorú už niekoľkokrát v slovenskom parlamente otvoril pán poslanec Krajčovič, nebudem musieť hovoriť, ale musím reagovat na jeho vystúpenie. Keď pán poslanec hovoril, bol som práve s pánom
podpredsedom vlády na inštalácii ministerky obchodu a cestovného ruchu. Chcel som hneď reagovať na pána poslanca, ale
odišiel, teraz prišiel, tak využívam túto príležitosť.
V prvom rade by som chcel povedať, že pokiaľ ide
o uplatňovanie lustračného zákona, dali sme odpoveď na adresu pána Ondruša, pánovi poslancovi môžeme dať z toho kópiu.
Predpokladali sme, že keď je to v materiáloch pre poslancov
Slovenskej národnej rady, že to bude postačovať jedenkrát.
Ale dovoľte mi reagovat na problém, ktorý pán poslanec
naniesol. Myslím si, že Slovenská národná rada nie je miestom na to, aby sme podrobne rozoberali problematiku projektu
lombardini a ďalších vecí, pretože k tomu treba konkrétne
podklady, a nemožno si vzájomne medzi poslancom a ministrom
vymieňať názory na opodstatnenosť, efektívnosť alebo neefektívnosť tohoto projektu. Reagoval by som predovšetkým na to,
že pán poslanec nie je spokojný s tým, čo som napísal v odpovedi, pokiaľ ide o jeho vystúpenie. Áno, vlastnou rukou
som do odpovede napísal, že jeho výroky a invektívy na pracovníkov ministerstva, a teda nepriamo aj voči mojej osobe,
považujem za nevhodné ústavného činiteľa. Budem citovať
Minulý
Nahoru
Související odkazy
22. schůze
Informace
O stenoprotokolech
Hlavní menu
Přehled obsahu
Společná česko-slovenská
digitální parlamentní knihovna
Digitální knihovna
České sněmy
Informace
Rejstříky
Zajímavosti v repozitáři
English
Česky
Hledat
Plnotextové vyhledávání
Přihlásit/registrovat se do ISP
Mapa webu
Nápověda
Odběr RSS
Prohlášení přístupnosti
Parlament České republiky, Poslanecká sněmovna, Sněmovní 4, 118 26, Praha 1 - Malá Strana
Telefon na spojovatelku:
257 171 111
Informace dle zákona 106/1999 Sb.
YouTube
Facebook
Twitter
Instagram